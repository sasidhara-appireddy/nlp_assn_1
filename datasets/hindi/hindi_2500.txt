'[national]','कांग्रेस नेता बलजिंदर सिंह की सोमवार को पंजाब के मोगा में उनके घर में गोली मारकर हत्या कर दी गई। ऑनलाइन सामने आए सीसीटीवी फुटेज में बलजिंदर को गोलियां मारता हुआ एक हमलावर दिख रहा है। पुलिस ने बताया, बलजिंदर को एक गोली सीने में लगी और आशंका है कि दूसरा हमलावर घर के बाहर बाइक पर सवार था।'
'[politics, national]','केंद्रीय मंत्री प्रह्लाद पटेल ने लोकसभा और विधानसभाओं में महिला आरक्षण को लेकर X पर पोस्ट किया कि यह मांग पूरी करने का नैतिक साहस प्रधानमंत्री नरेंद्र मोदी के नेतृत्व वाली सरकार में ही था। उन्होंने आगे कहा कि केंद्रीय कैबिनेट की मंज़ूरी से यह साबित हो गया है। हालांकि, कुछ देर बाद पटेल ने अपना पोस्ट डिलीट कर दिया।'
'[business, national]','आरबीआई के 5 अधिकारियों ने एक लेख में लिखा है कि राज्यों द्वारा पुरानी पेंशन योजना (ओपीएस) लागू करना पीछे ले जाने वाला कदम है। अधिकारियों के मुताबिक, इससे राज्यों की वित्तीय स्थिति अस्थिर हो सकती है और वित्तीय बोझ 4.5 गुना तक बढ़ सकता है। हाल ही में राजस्थान और छत्तीसगढ़ समेत कई राज्यों ने ओपीएस लागू किया है।'
'[national]','नामक्कल (तमिलनाडु) में शावरमा खाने से सोमवार को एक 14-वर्षीय छात्रा की मौत हो गई व 13 अन्य लोगों को फूड पॉइज़निंग हो गई। मृतका के परिजन एक रेस्टोरेंट से शावरमा लाए थे जिसे खाने के बाद पूरे परिवार ने पेट दर्द-उल्टी की शिकायत की थी। बकौल पुलिस, बीमार हुए छात्रों ने भी उसी रेस्टोरेंट से शावरमा खाया था।'
'[national]','मणिपुर के मुख्यमंत्री एन बीरेन सिंह के आश्वासन के बाद अज्ञात हमलावरों द्वारा मारे गए सैनिक सेरतो थांगथांग कोम के परिजन उनका शव लेने के लिए तैयार हो गए हैं। एक आदिवासी संगठन ने बताया है कि मुख्यमंत्री ने आरोपियों के खिलाफ सख्त कार्रवाई का आश्वासन दिया है। इससे पहले सैनिक की पत्नी ने शव लेने से इनकार किया था।'
'[national]','रिपोर्ट्स के अनुसार, केंद्रीय कैबिनेट ने सोमवार को संविधान (108वां संशोधन) विधेयक, 2008 को मंज़ूरी दे दी जिसमें लोकसभा और विधानसभाओं में महिलाओं को 33% आरक्षण देने का प्रावधान है। दरअसल, कांग्रेस सांसद मल्लिकार्जुन खरगे और जेडीयू सांसद रामनाथ ठाकुर सहित अन्य विपक्षी नेताओं ने सरकार से संसद के वर्तमान विशेष सत्र में यह बिल लाने की मांग की थी।'
'[national]','कर्नाटक के होयसल साम्राज्य के मंदिरों को यूनेस्को की वर्ल्ड हेरिटेज साइट की सूची में शामिल किए जाने पर प्रधानमंत्री नरेंद्र मोदी ने कहा, भारत के लिए और गौरव की बात है। उन्होंने कहा, होयसल मंदिरों की सुंदरता और जटिल विवरण देश की समृद्ध सांस्कृतिक विरासत व हमारे पूर्वजों की असाधारण शिल्प कौशल का प्रमाण है।'
'[national]','कोटा (राजस्थान) में सोमवार को एनईईटी की तैयारी कर रही मऊ (उत्तर प्रदेश) की छात्रा ने कथित तौर पर सल्फास की गोली खाकर खुदकुशी कर ली। कोचिंग से लौटते वक्त छात्रा को उल्टी होने पर अस्पताल ले जाया गया जहां उसकी मौत हो गई। रिपोर्ट्स के मुताबिक, कोटा में छात्रों की आत्महत्या का यह इस वर्ष का 26वां मामला है।'
'[national]','सोमवार को संसद के एनेक्सी भवन में आयोजित केंद्रीय कैबिनेट की बैठक करीब डेढ़ घंटे चलने के बाद खत्म हुई। बैठक खत्म होने के बाद प्रेस ब्रीफिंग का आयोजन नहीं किया गया और रिपोर्ट्स के अनुसार, मीटिंग में लिए गए फैसलों की जानकारी सीधे संसद में दी जाएगी। बकौल रिपोर्ट्स, मीटिंग में महिला आरक्षण बिल को लेकर चर्चा हुई है।'
'[national]','समाजवादी पार्टी (सपा) ने एक मीडिया रिपोर्ट के हवाले से बताया है कि उत्तर प्रदेश सरकार के चिकित्सा शिक्षा विभाग में ₹400 करोड़ से अधिक का घोटाला हुआ है। सपा ने कहा कि पीपीपी मॉडल के तहत राज्य में बन रहे 14 मेडिकल कॉलेजों के लिए फर्नीचर और मेडिकल उपकरणों को खरीदने के लिए गलत तरीके से ठेके दिए गए।'
'[national]','आगरा (उत्तर प्रदेश) में एक महिला ने अपने पति पर नपुंसक होने का आरोप लगाते हुए कहा कि उसे सुहागरात के दिन इसकी जानकारी हुई। पुलिस को दी गई शिकायत में कहा गया कि जब महिला ने ससुरालवालों को इसकी जानकारी दी तो उन्होंने उसकी पिटाई कर दी। मामले में पुलिस ने केस दर्ज कर जांच शुरू कर दी है।'
'[world, national]','कर्नाटक के होयसल साम्राज्य के मंदिरों को सोमवार को यूनेस्को की वर्ल्ड हेरिटेज साइट की सूची में शामिल किया गया। यह यूनेस्को की वर्ल्ड हेरिटेज साइट की सूची में शामिल भारत का 42वां स्थल है। होयसल साम्राज्य 10वीं और 14वीं शताब्दी के बीच फला-फूला व भारत के दक्षिणी क्षेत्र में कला, वास्तुकला और संस्कृति में योगदान के लिए प्रसिद्ध है।'
'[national]','लखीमपुर खीरी (यूपी) हिंसा मामले की जांच के लिए गठित की गई एसआईटी को सुप्रीम कोर्ट ने भंग कर दिया है। एससी ने कहा कि मामले की जांच पूरी होने के बाद संबंधित अदालत में आरोपपत्र दाखिल किया जा चुका है इसलिए एसआईटी की अब ज़रूरत नहीं है। गौरतलब है, मामले में केंद्रीय राज्यमंत्री अजय मिश्रा का बेटा आरोपी है।'
'[national]','सोनीपत (हरियाणा) में नैशनल हाईवे-44 पर टोलकर्मियों ने पति-पत्नी को दौड़ा-दौड़ाकर पीटा जिसका वीडियो सामने आया है। टोल मैनेजर ने बताया कि दंपति ने शराब पी रखी थी और गलत दिशा से ड्राइव कर आ रहे थे जिसको लेकर दोनों ने टोलकर्मियों से बदतमीज़ी की। बकौल पुलिस, कार चालक ने अपनी गलती मानी जिसके बाद दोनों पक्षों में समझौता हुआ।'
'[national]','मणिपुर में अज्ञात हमलावरों द्वारा मारे गए सैनिक की पत्नी ने बताया है, पति का अपहरण बंदूक की नोंक पर हुआ था...हमारे 10-वर्षीय बेटे ने इस घटना को देखा था। उन्होंने बताया, जब बेटे ने यह देखा तो उसने जल्दी से मुझे सूचित किया। बकौल पत्नी, उसके घटनास्थल तक पहुंचने से पहले हमलावर पति को ले जा चुके थे।'
'[national]','टीओआई ने सरकारी आदेश के हवाले से रिपोर्ट किया है कि केरल में सिविल पुलिस ऑफिसर, सर्कल इंस्पेक्टर, पुलिस डॉग और पूरे थाने को प्राइवेट पार्टी व फिल्म शूटिंग की सुरक्षा के लिए हायर करने से जुड़ा नया रेट कार्ड जारी हुआ है। सर्कल इंस्पेक्टर का रेट ₹3,035-₹3,340 प्रतिदिन, पुलिस डॉग का ₹7,280/दिन और थाने का ₹12,000/दिन है।'
'[national]','नए संसद भवन के 6 द्वारों के नाम कुछ वास्तविक और मिथकीय चरित्रों पर रखे गए हैं और वहां उनकी मूर्तियां लगाई गई हैं। इसमें गज द्वार को बुद्धि व ज्ञान, अश्व को साहस, गरुड़ को प्रगति, मकर को एकता व विविधता, शार्दुल को शक्ति का संतुलन और हंस को आत्मबोध का प्रतीक बताया गया है।'
'[national]','गणेश चतुर्थी और मोटोजीपी रेस को ध्यान में रखते हुए गौतमबुद्ध नगर (यूपी) में प्रशासन ने धारा 144 लागू कर दी है। अब पूरे ज़िले में एकसाथ 5 लोगों के इकट्ठा होने, सार्वजनिक स्थानों पर बैठने, राजनीतिक रैली और धार्मिक रैली निकालने पर प्रतिबंध रहेगा। गौरतलब है कि 22-24 सितंबर के बीच ग्रेटर नोएडा में मोटोजीपी रेस का आयोजन होगा।'
'[national]','राजस्थान में कटाई के बाद खेत में सुखाने के लिए रखी फसल बरसात से खराब होने पर प्रधानमंत्री फसल बीमा योजना के तहत नुकसान की भरपाई हो सकेगी। सरकार के मुताबिक, अलवर, बूंदी और श्रीगंगानगर के किसान 18005723013 पर और भरतपुर, चूरू, डूंगरपुर, जालौर, करौली, राजसंमद और टोंक के किसान 18001024088 पर बीमा कंपनियों को सूचना दे सकते है।'
'[national]','जोधपुर (राजस्थान) में एक ज्वेलर की पत्नी से गैंगस्टर लॉरेंस बिश्नोई के नाम पर ₹50 लाख की रंगदारी मांगे जाने का मामला सामने आया है। एक शख्स ने शनिवार शाम को महिला को वॉट्सऐप कॉल कर रुपए मांगे और न देने पर उसे उठाकर ले जाने की धमकी दी। फिलहाल, पुलिस केस दर्ज कर मामले की जांच कर रही है।'
'[national]','बिहार के शिक्षा मंत्री चंद्रशेखर ने रामचरितमानस पर अपने बयान पर विवाद के बाद कहा है, भगवान राम ने सपने में मुझसे कहा कि लोग मुझे बाज़ार में बेच रहे हैं...मुझे बचा लो’। इसलिए हम बीच-बीच में ऐसी बातें करते हैं। उन्होंने कहा, राम ने शबरी के झूठे बेर खाए...लेकिन आज शबरी के बेटे को...मंदिर जाने से रोका जाता है।'
'[national]','मुरादाबाद (उत्तर प्रदेश) में एक मुस्लिम शख्स से शादी करने वाली एक हिंदू महिला ने आरोप लगाया है कि उसके ससुराल में उसे पूजा-पाठ नहीं करने दिया जाता है। उसने पुलिस को बताया, पति धमकी देता है कि नमाज़ नहीं पढ़ोगी तो तीन तलाक देकर घर से निकाल दूंगा। बकौल पुलिस, आरोपियों के खिलाफ मुकदमा दर्ज कर लिया गया है।'
'[national]','सुप्रीम कोर्ट ने सोमवार को देश में एकल संवैधानिक धर्म की मांग वाली याचिका को खारिज कर दिया। कोर्ट ने याचिकाकर्ता से पूछा, क्या आप लोगों को उनकी धार्मिक आस्थाओं का पालन करने से रोक सकते हैं? यह क्या है? जस्टिस संजय किशन कौल और जस्टिस सुधांशु धूलिया की बेंच ने पूछा, ऐसी याचिका दायर करने का विचार कैसे आया?'
'[national]','रिपोर्ट्स के अनुसार, पुराने संसद भवन में अब लोकसभा और राज्यसभा के सत्रों का आयोजन नहीं होगा लेकिन ऐतिहासिक और पुरातात्विक महत्व के कारण इसे ध्वस्त नहीं किया जाएगा और भविष्य में इसमें संसदीय कार्यक्रम आयोजित होंगे। केंद्रीय मंत्री हरदीप सिंह पुरी ने 2021 में कहा था कि पुराने संसद भवन की मरम्मत करवाकर दूसरे कामों में इसका इस्तेमाल होगा।'
'[national]','श्रीगंगानगर (राजस्थान) में ग्रामीणों ने सरकारी स्कूल के एक शिक्षक को छात्राओं से छेड़छाड़ करने के आरोप में पीटा व उसके मुंह पर कालिख पोत दी है। शिक्षक ने आरोपों का खंडन किया है। एक छात्रा के परिजन ने शिक्षक पर केस दर्ज कराया है जबकि शिक्षक ने भी मारपीट को लेकर 10-15 लोगों के खिलाफ केस दर्ज कराया है।'
'[national]','बिहार के मुख्यमंत्री नीतीश कुमार का एक वीडियो सामने आया है जिसमें वह मंत्री अशोक चौधरी की गर्दन पकड़कर एक पत्रकार के माथे से उनका माथा टकराते हुए दिख रहे हैं। दरअसल, एक पत्रकार और मंत्री चौधरी दोनों ने टीका लगाया हुआ था जिसको लेकर उन्होंने माथा टकराया। सीएम को ऐसा करता देख आसपास मौजूद लोग हंसने लगे।'
'[national]','महाराष्ट्र के मराठा क्रांती महामोर्चा संगठन ने मुंबई के गणपति पंडाल लालबाग के राजा के पैरों पर छत्रपति शिवाजी महाराज की शाही मोहर लगाने पर आपत्ति जताई है। संगठन ने मुंबई पुलिस को पत्र लिखकर लालबागचा राजा सार्वजनिक गणेशोत्सव मंडल के खिलाफ केस दर्ज करने की मांग की है। लालबाग के राजा की पहली झलक गुरुवार को सामने आई थी।'
'[national]','बेतिया (बिहार) में पुलिस द्वारा तस्कर से ज़ब्त की गई शराब लूटने के आरोप में 6 लोगों को गिरफ्तार किया गया है। दरअसल, पुलिस ऑटो से एक तस्कर को कोर्ट से लेकर लौट रही थी और पुलिसकर्मियों के एक दुकान पर रुकने के बाद तस्कर फरार हो गया और उस ऑटो में रखी शराब लोगों ने लूट ली।'
'[national]','धौलपुर (राजस्थान) में एक महिला ने रिश्ते में देवर लगने वाले युवक के खिलाफ रेप का मामला दर्ज कराया है। पीड़िता के मुताबिक, वह पथरी (स्टोन) के दर्द से परेशान थी और 16 सितंबर को वह पति के बुआ के लड़के के साथ दवा लेने के लिए निकली थी। इस दौरान आरोपी ने उसका रेप किया।'
'[national]','सुप्रीम कोर्ट ने सोमवार को महाराष्ट्र विधानसभा स्पीकर से कहा कि वह अगले हफ्ते मुख्यमंत्री एकनाथ शिंदे गुट के सहयोगी विधायकों की अयोग्यता से जुड़ी याचिकाओं पर सुनवाई करें। एससी ने कहा, अयोग्यता का मामला अनिश्चितकाल तक के लिए लंबित नहीं रह सकता। सीजेआई डीवाई चंद्रचूड़ ने कहा, स्पीकर को सुप्रीम कोर्ट की गरिमा का सम्मान करना चाहिए।'
'[world, national]','भारत में जापान के राजदूत हिरोशी सुज़ुकी ने X पर एक तस्वीर शेयर की है जिसमें वह दिल्ली के सरोजनी नगर इलाके में आलू टिक्की खा रहे हैं। उन्होंनें लिखा, हिंदी बोलने वालीं जापानी यूट्यूबर मेयो के साथ शानदार देसी अनुभव!! आलू टिक्की दीजिए। कुछ दिन पहले सुज़ुकी का कावाला गाने पर डांस करने का वीडियो भी वायरल हुआ था।'
'[national]','आईआईटी कानपुर के निदेशक प्रोफेसर अभय करंदीकर को केंद्रीय विज्ञान व प्रौद्योगिकी विभाग का सचिव नियुक्त किया गया है। प्रोफेसर अभय ग्रामीण भारत में ब्रॉडबैंड कनेक्टिविटी बनाने की सरकार की परियोजना भारतनेट के डिज़ाइन और कार्यान्वयन के लिए सलाहकार के रूप में भी काम कर रहे हैं। उन्हें डॉक्टर राजेश गोखले की जगह नियुक्त किया गया है।'
'[national]','बिहार सरकार के गृह विभाग ने राज्य में पुलिस दारोगा के 1,288 पदों पर भर्ती के लिए रोस्टर को मंज़ूरी दे दी है। अपर पुलिस महानिदेशक जितेंद्र सिंह गंगवार ने बताया कि भर्ती को लेकर जल्द ही अवर सेवा आयोग को प्रस्ताव भेजा जाएगा। रिपोर्ट्स के मुताबिक, अक्टूबर 2023 में दारोगा भर्ती के लिए विज्ञापन आने का अनुमान है।'
'[national]','सुप्रीम कोर्ट ने सोमवार को प्रवर्तन निदेशालय (ईडी) के खिलाफ झारखंड के मुख्यमंत्री हेमंत सोरेन की याचिका पर सुनवाई से इनकार कर दिया। कोर्ट ने सोरेन को हाईकोर्ट जाने को कहा जिसके बाद उन्होंने अपनी याचिका वापस ले ली। दरअसल, मनी लॉन्डरिंग मामले में पूछताछ के लिए ईडी द्वारा उन्हें समन भेजने के खिलाफ सोरेन ने याचिका दायर की थी।'
'[national]','गाज़ियाबाद (उत्तर प्रदेश) में एक शख्स द्वारा सड़क पर बैठे एक गोवंश को कार से कुचलने के बाद कई मीटर तक घसीटा गया जिसका वीडियो सामने आया है। बकौल रिपोर्ट्स, इस घटना में गोवंश गंभीर रूप से घायल हो गया है। मामले में हिंदू युवा वाहिनी के कार्यकर्ताओं ने मोदीनगर थाने में शिकायत दर्ज कराई है।'
'[national]','कानपुर (उत्तर प्रदेश) के एक स्कूल में 5वीं के छात्र से कथित तौर पर उठक-बैठक लगवाने को लेकर उसके पिता ने प्रिंसिपल ऑफिस में घुसकर एक शिक्षक को कई थप्पड़ मारे जिसका वीडियो सामने आया है। छात्र द्वारा मामले की जानकारी देने पर उसका पिता अपने दोस्तों संग स्कूल पहुंचा था। बकौल पुलिस, मामले में जांच की जा रही है।'
'[national]','जोधपुर (राजस्थान) की एमबीएम यूनिवर्सिटी में रविवार को टेक्निकल फेस्ट टेक कृति में 110 छात्राओं ने 110 रोबोट के ज़रिए भारत का नक्शा बनाया जिसकी तस्वीरें व वीडियो सामने आया है। देश के अलग-अलग स्कूल और यूनिवर्सिटी की छात्राओं ने रोबोट को रिमोट से कंट्रोल कर यह नक्शा बनाया। बकौल रिपोर्ट्स, रोबोट को छात्राओं ने खुद बनाया है।'
'[national]','बिहार के मुज़फ्फरपुर इंस्टीट्यूट ऑफ टेक्नोलॉजी (एमआईटी) के 5 छात्रों की टीम ने स्पीड ब्रेकर का एक ऐसा मॉडल बनाया है जिससे बिजली पैदा हो सकेगी। एक छात्र अभिषेक ने बताया कि स्पीड ब्रेकर के अंदर डायनेमो लगाया जाएगा जिसके आगे-पीछे घूमने पर बिजली पैदा होगी। इससे 220 वोल्ट बिजली बनेगी और इसे लगाने में करीब ₹40,000 का खर्च आएगा।'
'[national]','पंजाब के पूर्व मंत्री जगदीश सिंह गरचा, उनकी पत्नी और बहन समेत एक नौकरानी सोमवार को बेहोशी की हालत में पाए गए और उनके घर में तोड़फोड़ व डकैती की गई। पुलिस ने बताया कि एक नौकर ने रविवार रात परिवार को खाने में नशीला पदार्थ मिलाकर खिलाया और नकदी, ज़ेवर व अन्य कीमती सामान लेकर भाग गया।'
'[national]','संसद के नए भवन में लोकसभा के 888 सदस्य आराम से बैठ सकते हैं जो पुरानी लोकसभा की क्षमता से अधिक है। नए संसद भवन में राज्यसभा के लिए 384 सीटों की क्षमता है और इसमें पुराने भवन की तरह सेंट्रल हॉल नहीं है। नए संसद भवन में हर एक सांसद की सीट पर एक मल्टीमीडिया डिस्प्ले होगा।'
'[national]','मुंबई एयरपोर्ट पर बोर्डिंग के लिए देर से पहुंचा एक कपल इंडिगो के स्टाफ से बहस करता दिखा जिसका वीडियो वायरल हुआ है। वीडियो में एक महिला और अपनी बेटी के साथ नज़र आ रहा शख्स एयरलाइन के स्टाफ पर चिल्लाता दिख रहा है। वहीं, ग्राउंड स्टाफ कपल को समझाता हुआ और फोन पर बात करता नज़र आ रहा है।'
'[national]','बेंगलुरु (कर्नाटक) में गणेश चतुर्थी के उपलक्ष्य पर पुत्तेनहल्ली के सत्यगणपति मंदिर को करेंसी नोटों और सिक्कों से सजाया गया है। सजावट में ₹10, ₹20, ₹50 और ₹500 के सैकड़ों नोटों और सिक्कों का इस्तेमाल किया गया जिसका वीडियो सोशल मीडिया पर सामने आया है। ट्रस्टीज़ के मुताबिक, ये ₹2.5 करोड़ की कीमत के नोट और सिक्के हैं।'
'[national]','दिवंगत कलाकार अमृता शेरगिल का द स्टोरी टेलर आर्टवर्क एक हालिया नीलामी में ₹61.8 करोड़ में बिका जो किसी भारतीय कलाकार के लिए आर्टवर्क की सबसे अधिक कीमत है। सैयद हैदर रज़ा का जेस्टेशन आर्टवर्क दूसरा सबसे महंगा आर्टवर्क है जो हाल ही में ₹51.7 करोड़ में बिका है। वासुदेव एस गायतोंडे का आर्टवर्क तीसरा सबसे महंगा भारतीय आर्टवर्क है।'
'[national]','आर्किटेक्ट बिमल पटेल ने सेंट्रल विस्टा प्रोजेक्ट के अंतर्गत आने वाले नए संसद भवन को डिज़ाइन करने में महत्वपूर्ण भूमिका निभाई है। इसके अलावा, उन्होंने काशी विश्वनाथ धाम (वाराणसी), साबरमती रिवरफ्रंट (अहमदाबाद), जगन्नाथ मंदिर (पुरी) व अन्य महत्वपूर्ण परियोजनाओं में अपना योगदान दिया है। 2019 में पद्म श्री से सम्मानित पटेल वर्तमान में अहमदाबाद की सीईपीटी यूनिवर्सिटी के प्रेसिडेंट हैं।'
'[national]','प्रधानमंत्री नरेंद्र मोदी ने सोमवार को लोकसभा के विशेष सत्र के दौरान अपने भाषण में बीजू जनता दल (बीजेडी) की सांसद चंद्राणी मुर्मू का ज़िक्र किया। 2019 में 25 साल की उम्र में ओडिशा की क्योंझर सीट से चुनाव जीतकर वह भारत की अब तक की सबसे युवा सांसद बनीं। मुर्मू ने मैकेनिकल इंजीनियरिंग में बीटेक की डिग्री ली है।'
'[national]','श्रीगंगानगर (राजस्थान) में एक शख्स को अपनी 9 वर्षीय बेटी से रेप करने के आरोप में गिरफ्तार किया गया है। रिपोर्ट्स के मुताबिक, पीड़िता की हालत बिगड़ने पर पिता उसे अस्पताल में भर्ती कराकर फरार हो गया। पुलिस ने बताया कि आरोपी अपनी प्रेमिका के साथ और पीड़िता की मां अपने प्रेमी के साथ लिव-इन रिलेशनशिप में रह रही है।'
'[national]','तमिलनाडु के राज्यपाल आरएन रवि ने सनातन धर्म पर की गई टिप्पणी को लेकर कहा है, कुछ लोगों ने या तो संविधान पढ़ा नहीं या फिर उन्होंने इसे गलत तरीके से समझा है। उन्होंने कहा, हमारा संविधान धर्म के खिलाफ नहीं है, यह तो वे लोग हैं जो देश को तोड़ना चाहते हैं और उन्होंने धर्मनिरपेक्षता की गलत व्याख्या की।'
'[national]','प्रधानमंत्री नरेंद्र मोदी ने पुराने संसद भवन से विदाई पर कहा कि पत्रकारों ने संसद के पल-पल की जानकारियां देश तक पहुंचाई हैं। उन्होंने मज़ाकिया अंदाज़ में कहा, पत्रकारों ने न केवल अंदर की बात बल्कि अंदर-के-अंदर की बात भी देश तक पहुंचाई है। बकौल प्रधानमंत्री, जैसी ताकत यहां की दीवारों में रही वैसा दर्पण पत्रकारों के कलम में रहा।'
'[national]','बहराइच (उत्तर प्रदेश) में रविवार रात 23-वर्षीय युवक ने पत्नी को मेसेज भेजने के बाद कथित तौर पर आत्महत्या कर ली। बकौल रिपोर्ट्स, युवक ने मेसेज में अपने परिवार को मौत का ज़िम्मेदार ठहराया है और इसकी सूचना मिलने पर मायके में रह रही उसकी पत्नी ने भी फांसी लगा ली। दोनों का करीब 6 माह पहले गौना हुआ था।'
'[national]','संभल (उत्तर प्रदेश) में रविवार रात अपने 9 व 13 साल के बेटों संग बाइक से जा रहे 45 वर्षीय शख्स को रोडवेज़ बस ने टक्कर मार दी जिससे तीनों की मौत हो गई। बकौल रिपोर्ट्स, हादसे के समय बाइक सवार लोग अपने पैतृक गांव से बुलंदशहर लौट रहे थे। पुलिस ने बस के चालक को हिरासत में लिया है।'
'[national]','मुंबई में इस साल गणपति की एक मूर्ति को 69 किलोग्राम सोने और 336 किलोग्राम चांदी से सजाया गया है। एएनआई के मुताबिक, इस मूर्ति को लगाने वाले जीएसबी सेवा मंडल को शहर में सबसे अमीर मंडल माना जाता है। मंडल के एक प्रतिनिधि के मुताबिक, उन्होंने ₹360.45 करोड़ का बीमा कराया है जिसमें पंडाल और आभूषण भी कवर हैं।'
'[national]','प्रधानमंत्री नरेंद्र मोदी ने पुराने संसद भवन से विदाई को लेकर बोलते हुए सोमवार को कहा, मनमोहन सिंह जी की सरकार में हुए कैश फॉर वोट कांड को भी इस सदन ने देखा। उन्होंने कहा, इसी सदन ने इंदिरा गांधी के नेतृत्व में बांग्लादेश की मुक्ति का आंदोलन देखा और इमरजेंसी में लोकतंत्र पर हुआ हमला भी देखा।'
'[national]','जमुई (बिहार) में त्रिपुरारी घाट पर स्थित शिव मंदिर में स्थापित शिवलिंग को असामाजिक तत्वों ने खंडित कर दिया जिसके बाद मामले में केस दर्ज हुआ है। मामले की जानकारी होने के बाद मौके पर लोगों की भीड़ जुट गई और इलाके में पुलिस बल की तैनाती की गई है। पुलिस ने लोगों को अफवाहों से बचने को कहा है।'
'[national]','प्रधानमंत्री नरेंद्र मोदी ने सोमवार को संसद के विशेष सत्र के दौरान लोकसभा को संबोधित करते हुए कहा कि पुराने संसद भवन को छोड़ना हर किसी को भावुक कर देगा। उन्होंने कहा, इस जगह में बरसों बाद भी भारत और लोकतंत्र की आत्मा बसी रहेगी। पीएम ने कहा, यहां कई खट्टे-मीठे अनुभव भी रहे हैं, नोक-झोंक भी रही हैं।'
'[national]','प्रधानमंत्री नरेंद्र मोदी ने सोमवार को पुरानी संसद से विदाई को लेकर कहा कि पहले प्रधानमंत्री पंडित जवाहरलाल नेहरू ने यहीं पर आज़ादी के समय ऐट द स्ट्रोक ऑफ मिडनाइट वाला भाषण दिया था जिसकी गूंज देश को हमेशा प्रेरित करती रहेगी। उन्होंने कहा, भारतीय लोकतंत्र के तमाम उतार-चढ़ाव देखने वाला यह सदन जनविश्वास का केंद्र बिंदु रहा है।'
'[national]','आगरा (उत्तर प्रदेश) की एक 27-वर्षीय युवती का नोएडा के एक होटल में 3 युवकों द्वारा रेप किए जाने का मामला सामने आया है। पीड़िता के पिता ने पुलिस को बताया कि 27 अगस्त को आरोपियों ने तुम्हारे पिता का ऐक्सिडेंट हो गया है कहकर उसकी बेटी को ऑटो में बिठा लिया और नशीला पदार्थ पिलाकर उसे नोएडा ले गए।'
'[national]','शांतिनिकेतन (पश्चिम बंगाल) को यूनेस्को की विश्व विरासत स्थलों की सूची में जगह मिली है। बीते 10 वर्षों में ग्रेट हिमालयन नैशनल पार्क, रानी की वाव, नालंदा महाविहार, कंचनजंगा नैशनल पार्क, चंडीगढ़ का कैपिटल कॉम्प्लेक्स, अहमदाबाद शहर, विक्टोरिया गोथिक ऐंड आर्ट डेको अनसेंबल्स ऑफ मुंबई, जयपुर शहर, धोलावीरा और काकतीय रूद्रेश्वर मंदिर को भी इस सूची में शामिल किया गया।'
'[national]','मोटोव्लॉगिंग वीडियोज़ के लिए चर्चित यूट्यूबर टीटीएफ वासन की बाइक का कांचीपुरम (तमिलनाडु) में स्टंट करते समय ऐक्सिडेंट हो गया जिसमें वह घायल हो गए। सामने आए सीसीटीवी फुटेज में वह व्हीली (अगला पहिया हवा में उठाना) करने की कोशिश करते और संतुलन बिगड़ने से सड़क किनारे झाड़ियों में गिरते दिखे। वासन को एक अस्पताल में भर्ती कराया गया है।'
'[national]','अनंतनाग (जम्मू-कश्मीर) में सोमवार को छठे दिन भी सेना व आतंकियों के बीच मुठभेड़ जारी है। वहीं, सुरक्षाबलों ने मुठभेड़ वाले इलाके में आतंकियों के ठिकाने के पास से एक जला हुआ शव बरामद किया है लेकिन अभी तक उसकी पहचान नहीं हो पाई है। इस मुठभेड़ में सुरक्षाबल के 3 अधिकारी और एक अन्य जवान शहीद हो गए थे।'
'[national]','गुजरात में रविवार को भारी बारिश होने के चलते कई इलाकों में पानी भर गया जिसके बाद 5 ज़िलों से करीब 10,000 लोगों को सुरक्षित स्थानों पर पहुंचाया गया है। वहीं, एनडीआरएफ की टीमों ने बाढ़ में फंसे 200 से अधिक लोगों को बचाया है। पीटीआई के अनुसार, अहमदाबाद में 12 घंटे के भीतर 76 मिमी बारिश दर्ज हुई।'
'[national]','नालंदा (बिहार) का एक वीडियो सोशल मीडिया पर वायरल हुआ है जिसमें दो पुलिसकर्मी सड़क पर हाथापाई करते हुए दिख रहे हैं। वीडियो में पुलिसकर्मी एक-दूसरे को मुक्के जड़ते नज़र आ रहे हैं जबकि कुछ लोग बीच-बचाव करते दिख रहे हैं। नालंदा पुलिस ने कहा, मामले की जांच कराई जा रही है। अनुशासनिक कार्रवाई की जाएगी।'
'[national]','आईएमडी जयपुर ने 18 सितंबर के लिए अति भारी बारिश, आकाशीय बिजली और बादल गरजने को लेकर राजस्थान के डूंगरपुर, राजसमंद, सिरोही, उदयपुर, बाड़मेर, जालौर और पाली के लिए ऑरेंज अलर्ट जारी किया। बांसवाड़ा, चित्तौड़गढ़, प्रतापगढ़, बीकानेर, जैसलमेर व जोधपुर के लिए येलो अलर्ट जारी हुआ है। बारिश के चलते कई ज़िलों के स्कूलों में छुट्टी घोषित की गई है।'
'[national]','वैशाली (बिहार) में मोबाइल चोरी के आरोप में एक नाबालिग लड़के को लोगों ने पेड़ से बांधकर कथित तौर पर पीटा है। सूचना मिलने के बाद मौके पर पहुंची पुलिस ने नाबालिग को छुड़ाया और जांच करने पर उससे चोरी का कोई सामान नहीं मिला। पुलिस को चोरी की शिकायत नहीं मिली है व घटना का वीडियो सामने आया है।'
'[national]','उत्तर प्रदेश सरकार ने रविवार रात 4 ज़िलों के ज़िलाधिकारी (डीएम) समेत 7 आईएएस अधिकारियों के तबादले किए जिसकी सूची सामने आई है। इनमें हर्षिता माथुर को रायबरेली, सुधा वर्मा को कासगंज, संजीव रंजन को प्रतापगढ़ और पवन अग्रवाल को सिद्धार्थनगर का नया ज़िलाधिकारी बनाया गया है। वहीं, प्रतापगढ़ के निवर्तमान ज़िलाधिकारी प्रकाश चंद्र श्रीवास्तव को प्रतीक्षारत रखा गया है।'
'[national]','प्रधानमंत्री नरेंद्र मोदी ने सोमवार को संसद का 5-दिवसीय विशेष सत्र शुरू होने के मौके पर कहा, यह सत्र छोटा है लेकिन समय के हिसाब से यह बहुत बड़ा है। यह ऐतिहासिक निर्णयों का सत्र है। उन्होंने सांसदों से कहा, रोने-धोने के लिए बहुत समय होता है...यह छोटा सत्र है, इसमें ज़्यादा से ज़्यादा समय दें।'
'[national]','संसद का 5 दिवसीय विशेष सत्र सोमवार से शुरू हो गया जिसमें आज प्रधानमंत्री नरेंद्र मोदी लोकसभा को संबोधित करेंगे। इस सत्र में संसद के 75 वर्ष के सफर पर चर्चा होगी। पहले दिन सत्र की बैठक पुराने संसद भवन में व 19 सितंबर को नए संसद भवन में होगी और 20 सितंबर से नियमित कामकाज शुरू होगा।'
'[national]','आगरा (उत्तर प्रदेश) के एक गांव के घर में एक युवती के साथ अर्धनग्न अवस्था में पकड़े गए दारोगा को ग्रामीणों द्वारा खंभे से बांधकर पीटे जाने का वीडियो सामने आया है। दैनिक जागरण के अनुसार, युवती ने कहा, यह (पुलिसकर्मी) मुझे परेशान करता था...आज कमरे पर आ गया और ज़बरदस्ती करने लगा। दारोगा को निलंबित कर दिया गया है।'
'[national]','हैदराबाद में 2 पुलिसकर्मियों के प्री-वेडिंग वीडियो पर आईपीएस अधिकारी सीवी आनंद ने प्रतिक्रिया दी है जिसमें दोनों ने यूनिफॉर्म और डिपार्टमेंट की गाड़ियां इस्तेमाल की थीं। आनंद ने ट्वीट किया, पुलिस डिपार्टमेंट की प्रॉपर्टी और सिंबल के इस्तेमाल में मुझे कुछ गलत नहीं लगता। हालांकि उन्होंने सुझाव दिया कि भविष्य में पुलिसकर्मी बिना अनुमति के ऐसा न करें।'
'[national]','पटना (बिहार) में रविवार रात गांधी सेतु पर बीजेपी सांसद सतीश चंद्र दुबे की कार की एक कंटेनर से टक्कर हो गई और इस घटना में घायल हुए दुबे का अस्पताल में इलाज जारी है। उनके ड्राइवर व बॉडीगार्ड की हालत गंभीर है। हादसे में कार के परखच्चे उड़ गए जिसकी तस्वीरें सामने आई हैं।'
'[national]','उदयपुर (राजस्थान) में एक मेले में शुक्रवार को गोलगप्पे खाने के बाद निशा नामक 14-वर्षीय लड़की व उसके 10-वर्षीय भाई समेत 14 बच्चों की तबीयत बिगड़ गई जिन्हें एमबी अस्पताल में भर्ती कराया गया। अस्पताल अधीक्षक डॉ. आरएल सुमन के अनुसार, रविवार को इलाज के दौरान निशा की मौत हो गई और फिलहाल 7 बच्चे जनरल वॉर्ड में भर्ती हैं।'
'[national]','जोधपुर (राजस्थान) के श्रीश्री महर्षि संदीपनी राम धर्म गौशाला से राम मंदिर की पहली आरती व महायज्ञ के लिए 600 किलोग्राम घी 108 रथों के ज़रिए अयोध्या भेजा जाएगा। ये रथ 216 बैलों के ज़रिए 27 नवंबर को रवाना होंगे और 1,150 किलोमीटर की दूरी तय कर 18 दिसंबर को अयोध्या पहुंचेंगे। इस यात्रा पर करीब ₹10 करोड़ खर्च होंगे।'
'[national]','ठाणे (महाराष्ट्र) में एक कुत्ते के साथ कथित तौर पर अप्राकृतिक सेक्स करते हुए करीम नामक अधेड़ शख्स का वीडियो सामने आया है और उसके खिलाफ केस दर्ज हो गया है। बकौल पुलिस, आरोपी फरार चल रहा है। एक स्थानीय व्यक्ति ने कथित घटना का वीडियो बनाकर पशु अधिकार कार्यकर्ताओं से साझा किया था जिसके बाद यह मामला सामने आया।'
'[national]','उत्तर प्रदेश के मुख्यमंत्री योगी आदित्यनाथ ने कहा है, अगर किसी ने राह चलती बेटियों के साथ छेड़खानी की तो अगले चौराहे पर यमराज उसका इंतज़ार कर रहा होगा...उसे यमराज के यहां भेजने से कोई रोक नहीं पाएगा। गौरतलब है, अंबेडकरनगर में लड़कों द्वारा साइकल सवार छात्रा का दुपट्टा खींचने से बाइक की चपेट में आकर उसकी मौत हुई थी।'
'[national]','अनंतनाग (जम्मू-कश्मीर) में पिछले हफ्ते आतंकियों के साथ मुठभेड़ में शहीद हुए हरियाणा के मेजर आशीष ढोंचक के परिवार से रविवार को मुख्यमंत्री मनोहर लाल खट्टर ने मुलाकात की। इस दौरान उन्होंने मेजर आशीष के परिवार को ₹50 लाख की सहायता राशि व उनकी पत्नी को सरकारी नौकरी देने का एलान किया। बकौल खट्टर, राष्ट्र सदैव उनका बलिदान याद रखेगा।'
'[national]','सहरसा (बिहार) में ज़मीन विवाद में शनिवार रात को 4-5 अज्ञात लोगों ने 12-वर्षीय किशोर को 3 गोली मार दी जिसके बाद वह गंभीर हालत में अस्पताल में भर्ती है। घटना के समय किशोर अपने दादा संग घर के बरामदे में सो रहा था और इसी दौरान फायरिंग की गई। किशोर के हाथ, जांघ व कंधे में गोली लगी है।'
'[politics, national]','राजस्थान के चित्तौड़गढ़ में रविवार को प्रधानमंत्री नरेंद्र मोदी के जन्मदिन पर चित्तौड़गढ़ सेवा संस्थान की ओर से नमो सुरक्षा कवच कार्यक्रम में 18,000 हेलमेट बांटे गए। राजस्थान बीजेपी प्रमुख सीपी जोशी ने कहा कि पीएम मोदी के मन की बात कार्यक्रम में सड़क सुरक्षा की बात से प्रेरणा लेकर कार्यक्रम किया गया। बकौल जोशी, यह विश्व रिकॉर्ड बना है।'
'[national]','महराजगंज (उत्तर प्रदेश) में गुरुवार से लापता चंदन नामक 15-वर्षीय लड़के का रविवार को शव मिला। पुलिस के अनुसार, एक नाबालिग समेत 3 चचेरे भाइयों का दोस्त चंदन के साथ अंडा खाने के बाद ₹115 के बिल को लेकर उससे विवाद हुआ था। इसके बाद तीनों ने धारदार हथियार से उसकी हत्या कर शव को नदी के पास फेंक दिया।'
'[national]','मणिपुर हिंसा को लेकर ऑनलाइन पोस्ट करने पर केस दर्ज होने के बाद कैथोलिक पादरी अनिल फ्रांसिस (40) ने सुसाइड कर लिया है। पादरी के खिलाफ कथित तौर पर राष्ट्रीय ध्वज का अपमान करने को लेकर मध्य प्रदेश पुलिस ने मामला दर्ज किया था जिसके बाद वह तनाव में थे। फ्रांसिस की मृत्यु के बाद सुसाइड नोट भी मिला था।'
'[national]','स्वास्थ्य अधिकारियों के मुताबिक, अमेरिका में पार्क में मस्तिष्क खाने वाले दुर्लभ अमीबा (नेगलेरिया फाउलरली) के संपर्क में आने से एक 16 वर्षीय बच्चे की मौत हो गई। नेगलेरिया फाउलरली के संक्रमण से मस्तिष्क के ऊतक नष्ट हो जाते हैं जिससे मस्तिष्क में सूजन आ जाती है और कुछ मामलों में इससे मौत भी हो जाती है।'
'[business, sports, national]','भारतीय क्रिकेट टीम के पूर्व कप्तान सौरव गांगुली पश्चिम मेदिनीपुर (पश्चिम बंगाल) ज़िले में एक स्टील फैक्ट्री शुरू करने वाले हैं। उन्होंने कहा, बहुत से लोग मानते हैं कि मैंने केवल क्रिकेट खेला है लेकिन हमने 2007 में एक छोटा स्टील प्लांट शुरू किया था और 5-6 महीने में हम मेदिनीपुर में अपना नया स्टील प्लांट बनाना शुरू कर देंगे।'
'[national]','बांका (बिहार) में एक महिला ने पुलिस पर उसे छत से धक्का देने का आरोप लगाया है। घायल महिला को इलाज के लिए अस्पताल में भर्ती कराया गया है। वहीं, पुलिस ने बताया कि महिला और उसके बेटे पर एक लड़की का अश्लील फोटो वायरल करने का आरोप था और पुलिस से बचते समय वह खुद छत से गिर गई।'
'[national]','मुज़फ्फरपुर (बिहार) में एक पंचायत ने रेप के मामले की शिकायत नहीं करने के लिए पीड़िता को ₹7 लाख व गर्भपात पर आने वाले खर्च का भुगतान करने का ऑफर दिया है। दरअसल, आरोपी ने नहाते वक्त 15-वर्षीय लड़की का अश्लील वीडियो बनाकर उसे ब्लैकमेल कर रेप किया। वहीं, एसडीपीओ ने थानाध्यक्ष को मामले की जांच का आदेश दिया है।'
'[national]','बिहार के मोतिहारी सदर अस्पताल में 23 नवजातों की देखभाल के लिए 1 नर्स की ड्यूटी लगाई गई जिससे उचित देख-रेख के अभाव में 2 नवजात की मौत हो गई। अस्पताल के नोडल अधिकारी डॉक्टर अमृतांशु कुमार ने बताया कि आमतौर पर शिफ्ट में 3 नर्स होती हैं लेकिन 2 नर्सों की ड्यूटी कहीं और लगा दी गई थी।'
'[national]','नागौर (राजस्थान) में पुलिस ने ड्रग तस्कर पूजा भादू को गिरफ्तार कर उसके पास से एक अवैध पिस्टल, 2.45 ग्राम स्मैक और 2.45 ग्राम एमडीएमए ड्रग्स ज़ब्त की है। रिपोर्ट्स के मुताबिक, सोशल मीडिया पर पूजा आए दिन लग्ज़री गाड़ियों और रुपयों के साथ वीडियो शेयर कर लग्ज़री लाइफ दिखाती थी। पुलिस मामले में पूजा से पूछताछ कर रही है।'
'[national]','धनबाद (झारखंड) में रविवार को ज़मीन धंसने की वजह से 3 महिलाएं गहरे गड्ढे में फंस गईं। एसपी (ग्रामीण) ने बताया, ज़मीन का एक हिस्सा धंसने से तीन महिलाएं गहरे गड्ढे में फंस गईं हैं। रेस्क्यू ऑपरेशन जारी है पर तीनों महिलाओं का पता नहीं चल सका है। हादसा भारत कोकिंग कोल लिमिटेड की साइट पर हुआ है।'
'[national]','समस्तीपुर (बिहार) के एक गांव में शराब तस्करी के आरोपी को गिरफ्तार करने पहुंची पुलिस टीम पर महिलाओं ने हमला कर एक पुलिसकर्मी की पिटाई कर दी जिसका वीडियो वायरल हुआ है। मामले में एएसआई विनोद कुमार ने शिकायत दी कि लाठी-डंडों से लैस 20 से अधिक महिलाओं व पुरुषों ने पुलिस पर हमला किया और गाड़ी में तोड़फोड़ की।'
'[national]','राजस्थान में पर्यटन को बढ़ावा देने के लिए 20 ज़िलों की 2-2 जगहों को पर्यटन स्थल के रूप में विकसित किया जा रहा है। एक अधिकारी ने बताया कि अलवर, अजमेर, भीलवाड़ा, बूंदी, भरतपुर, बांसवाड़ा, दौसा, डूंगरपुर, जोधपुर, झालावाड़, जालौर, झुंझुनू, करौली, नागौर, सिरोही, बीकानेर, चित्तौड़गढ़, हनुमानगढ़, जैसलमेर और जयपुर में पर्यटन स्थलों पर विकास कार्य चल रहे हैं।'
'[national]','हरियाणा सरकार ने रविवार को एक आदेश जारी कर बताया कि नूंह में 17-19 सितंबर तक इंटरनेट सेवाओं व बल्क एसएमएस सेवाओं को बंद किया गया है। गृह मंत्रालय द्वारा जारी आदेश में बताया गया, गलत सूचना और अफवाहों को फैलने से रोकने के लिए यह फैसला लिया गया है। गौरतलब है, नूंह में 31 जुलाई को हिंसा हुई थी।'
'[national]','अधिकारियों ने बताया है कि मणिपुर में भारतीय सेना के सेरतो थांगथांग कोम नामक जवान का शनिवार को उनके घर से अपहरण किया गया और फिर अज्ञात हमलावरों ने गोली मारकर उनकी हत्या कर दी। अधिकारियों के मुताबिक, सेरतो अवकाश पर थे। सेरतो के 10-वर्षीय बेटे के मुताबिक, सिर पर बंदूक तानकर पिता को हमलावर ज़बरदस्ती साथ ले गए थे।'
'[national]','पुलिस ने रविवार को बताया कि धर्मशाला (हिमाचल प्रदेश) स्थित भागसूनाग झरने में नहाने के दौरान पंजाब का एक 32-वर्षीय युवक तेज़ बहाव में बह गया जिससे उसकी मौत हो गई। कांगड़ा के एएसपी ने बताया, शख्स का शव घटनास्थल से तकरीबन 100 मीटर दूर मिला। वीडियो में कुछ लोग शख्स को बचाने की कोशिश करते भी दिख रहे हैं।'
'[national]','पश्चिम बंगाल स्थित शांतिनिकेतन के वर्ल्ड हेरिटेज साइट की सूची में शामिल होने के बाद भारत में ऐसे स्थलों की संख्या बढ़कर 41 हो गई है। सूची में आगरा फोर्ट, रामप्पा मंदिर (तेलंगाना), रानी की वाव (गुजरात), ताजमहल, अजंता-एलोरा गुफाएं (महाराष्ट्र), महाबोधि मंदिर परिसर (गया), एलिफेंटा की गुफा (महाराष्ट्र), लाल किला परिसर, वेस्टर्न घाट, जंतर-मंतर (जयपुर) और अन्य शामिल हैं।'
'[national]','भरतपुर (राजस्थान) में शनिवार रात अंगूठे समेत कुल 26 उंगलियों के साथ एक बच्ची का जन्म हुआ। बच्ची के हाथों में अंगूठे समेत 7-7 और पैरों में अंगूठे समेत 6-6 उंगलियां हैं। डॉक्टर ने बताया कि ऐसे मामलों को पॉलिडेक्टिली कहा जाता है और यह आनुवंशिक विसंगति की वजह से होता है। बकौल डॉक्टर, इसका साइड इफेक्ट नहीं होता।'
'[national]','अयोध्या (उत्तर प्रदेश) में पॉलिथीन में लपेटकर बाइक पर शव ले जाने को लेकर 2 युवक गिरफ्तार किए गए हैं। दरअसल, युवक शव को ठिकाने लगाने जा रहे थे और बाइक फिसलने के बाद यह मामला सामने आया। अयोध्या के एसएसपी राज करन नय्यर के मुताबिक, युवक घटनास्थल से भाग गए थे लेकिन बाद में उन्हें गिरफ्तार कर लिया गया।'
'[national]','सारण (बिहार) में राम जानकी मंदिर से शालिग्राम पत्थर, दान के रुपए और मूर्तियों समेत अन्य सामान चोरी हुआ है। बकौल रिपोर्ट्स, चोरी हुआ शालिग्राम पत्थर करीब 100 वर्ष पुराना है और उसकी कीमत लाखों रुपए में है। मंदिर के मुख्य पुजारी ने बताया कि जब वह शनिवार सुबह मंदिर पहुंचे तो ताला टूटा हुआ था और सामान गायब था।'
'[national]','आरा (बिहार) में पूर्व वॉर्ड पार्षद की हत्या के आरोप में पुलिस ने 24-घंटे के भीतर उसके बेटे कुश व एक अन्य मुन्ना चौधरी को गिरफ्तार किया है। बकौल पुलिस, घटना का मुख्य कारण मृतक की पत्नी का मुन्ना के साथ अवैध संबंध और पिता व बेटे के बीच मारपीट थी। दरअसल, दोनों आरोपियों ने हत्या की सुपारी दी थी।'
'[national]','टोंक (राजस्थान) के देवली में रेहड़ी-पटरी लगाने वाले लोगों ने स्थानीय कांग्रेस के विधायक हरीश मीणा के खिलाफ नारेबाज़ी की जिसका वीडियो सामने आया है। नारेबाज़ी कर रहे इन लोगों ने नगर पालिका प्रशासन पर गुंडागर्दी करने के आरोप लगाए हैं। लोगों ने कहा कि प्रशासन अतिक्रमण हटाने के नाम पर उन्हें परेशान कर रहा है।'
'[politics, national]','केंद्रीय नागर विमानन मंत्री ज्योतिरादित्य सिंधिया ने राजस्थान के मुख्यमंत्री अशोक गहलोत के बयान कोटा में एयरपोर्ट निर्माण में अड़चन पैदा कर रहा केंद्र पर प्रतिक्रिया दी है। सिंधिया ने कहा कि राजस्थान सरकार ने भारतीय हवाईअड्डा प्राधिकरण को प्रस्तावित 440 हेक्टेयर में से केवल 33.4 हेक्टेयर भूमि आवंटित की है और पावर ग्रिड लाइन भी स्थानांतरित नहीं हुई है।'
'[national]','पश्चिम बंगाल स्थित शांतिनिकेतन को यूनेस्को की वर्ल्ड हेरिटेज साइट की सूची में शामिल किया गया है। शांतिनिकेतन की स्थापना कवि और नोबेल पुरस्कार विजेता रबींद्र नाथ टैगोर के पिता महर्षि देबेंद्र नाथ टैगोर ने एक ध्यान के केंद्र के रूप में की थी। सरकार ने मई में शांतिनिकेतन को वर्ल्ड हेरिटेज साइट में शामिल करने की अनुशंसा की थी।'
'[national]','रामपुर (उत्तर प्रदेश) में झगड़े के बाद 45 वर्षीय महिला के बातचीत बंद करने पर उसके 16 वर्षीय प्रेमी ने कथित तौर पर ज़हर खाकर आत्महत्या कर ली है। मृतक के भाई ने आरोप लगाया कि महिला ने लड़के को घर बुलाकर ज़हर दिया है। वहीं, पुलिस ने बताया कि शुरुआती जांच में आत्महत्या करने की बात सामने आई है।'
'[world, national]','इटली की प्रधानमंत्री जॉर्जिया मेलोनी ने प्रधानमंत्री नरेंद्र मोदी को उनके 73वें जन्मदिन की बधाई दी है। पीएम मेलोनी ने X पर लिखा, एक मित्र (पीएम मोदी) जो भविष्य के निर्माण के लिए प्रतिबद्ध है। गौरतलब है कि मेलोनी उन वैश्विक नेताओं में से एक हैं जो जी20 समिट के लिए भारत की राजधानी नई दिल्ली आई थीं।'
'[national]','भिलाई (छत्तीसगढ़) में अपने मोबाइल पर गदर 2 देखने के बाद हिन्दुस्तान ज़िंदाबाद का नारा लगाने पर मलकीत सिंह नामक एक 30-वर्षीय शख्स की उसके दोस्तों ने पीट-पीटकर हत्या कर दी। मलकीत के दोस्तों को लगा था कि उसने उन्हें चिढ़ाने के लिए नारा लगाया था। मामले में फैज़ल, तसव्वुर, तरुण और शुभम नामक आरोपियों को गिरफ्तार किया गया है।'
'[national]','भोपाल (मध्य प्रदेश) में चलती कार की छत पर खड़े होकर सिगरेट पीते एक शख्स का वीडियो सामने आया है। भोपाल ट्रैफिक पुलिस ने कार्रवाई शुरू करने के लिए सोशल मीडिया पर घटना की तारीख और स्थान की जानकारी मांगी। एक पुलिस अधिकारी ने कहा कि उन्होंने मामले का संज्ञान लिया है और जांच शुरू कर दी गई है।'
'[world, national]','अमेरिका में जानलेवा वायरस विब्रियो वुलनीफीकस से संक्रमित मछली खाने के बाद एक 40-वर्षीय महिला के हाथ और पैर काटने पड़े। महिला ने सैन जोस शहर में एक स्थानीय बाज़ार से यह मछली खरीदी थी। अस्पताल में एक महीना बिताने के बाद महिला की गुरुवार को सर्जरी हुई। महिला की दोस्त ने बताया, वह तकरीबन-तकरीबन अपनी जान गंवा बैठी थी।'
'[national]','मुंबई में चलती ट्रेन में महिलाओं के चढ़ने का एक वीडियो सोशल मीडिया पर वायरल हो गया है। वीडियो पर कई यूज़र्स ने अपनी प्रतिक्रिया दी और एक ने लिखा, इसी वजह से मुझे मुंबई पसंद नहीं आई और मैंने मुंबई छोड़ दिया। अन्य यूज़र ने लिखा, मुंबई में मध्यमवर्गीय लोगों के लिए जीवन आसान नहीं है।'
'[national]','अररिया (बिहार) में शनिवार रात को 10-12 नकाबपोश बदमाश एक घर से हथियार के बल पर ₹5 लाख के गहने, ₹55,000 नकद व अन्य कीमती सामान लूटकर फरार हो गए। बकौल रिपोर्ट्स, बदमाशों ने आवाज़ देकर घर के मालिक को जगाया फिर हथियार दिखाकर दरवाज़ा खुलवाने के बाद दंपति को बंधक बना लिया। मामले में केस दर्ज हो गया है।'
'[national]','बारां (राजस्थान) में दसवीं कक्षा में पढ़ने वाले हरीश नामक लड़के की उसकी सहपाठी छात्रा के भाई ने चाकू मारकर हत्या कर दी। पुलिस के मुताबिक, छात्रा ने रक्षाबंधन पर हरीश को राखी बांधी थी जिसके बाद उसने लड़की को गिफ्ट दिया था लेकिन लड़की के भाई ने इसे गलत समझ लिया और युवक पर चाकू से हमला कर दिया।'
'[national]','नोएडा (उत्तर प्रदेश) में शनिवार को नाले से 5-6 दिन का नवजात बरामद किया गया जिसे पुलिसकर्मियों ने अस्पताल में भर्ती कराया। बकौल रिपोर्ट्स, चूहों ने नवजात के होंठ और पैर की उंगलियों को कुतर दिया है। वहीं, पुलिस ने बताया कि बच्चे की हालत फिलहाल खतरे से बाहर है और मामले में आगे की कार्रवाई की जा रही है।'
'[national]','बिहार तकनीकी सेवा आयोग ने श्रम संसाधन विभाग के तहत विभिन्न औद्योगिक प्रशिक्षण संस्थानों में व्यवसाय अनुदेशक के 1,279 पदों पर भर्ती निकाली हैं। इन पदों पर भर्ती के लिए अभ्यर्थी आगामी 19 सितंबर से 18 अक्टूबर तक ऑनलाइन आवेदन कर सकेंगे। फिटर के 159 और इलेक्ट्रिशियन के 178 समेत कई पदों पर भर्ती निकाली गई हैं।'
'[national]','बाड़मेर (राजस्थान) में एक कुएं की खुदाई के दौरान मिट्टी ढहने से करीब 50 फीट नीचे फंसे एक मज़दूर की मौत हो गई है। बकौल रिपोर्ट्स, करीब 20 घंटे से पुलिस और बीएसएफ की टीमें उसके शव को बाहर निकालने का प्रयास कर रही हैं। मौके पर 3 जेसीबी मशीन व 10 ट्रैक्टर से रेत हटाई जा रही है।'
'[national]','कोटा (राजस्थान) के मनोवैज्ञानिक दिनेश शर्मा ने छात्रों की आत्महत्या की घटनाओं को रोकने के लिए कई सिफारिशें की हैं। शर्मा ने मुख्यतः कोचिंग के शुरुआती महीनों में रैंकिंग प्रणाली नहीं होने, कोचिंग संस्थानों द्वारा पूरे पाठ्यक्रम की जगह तिमाही आधार पर फीस लेने और छात्रों को उनके अंकों के अनुसार अलग-अलग बैच में नहीं बांटने की सिफारिश की है।'
'[national]','पालघर (महाराष्ट्र) में अपने घर में वास्तु दोषों को दूर करने के लिए अनुष्ठान करने के बहाने 35-वर्षीय एक महिला के साथ कथित तौर पर बलात्कार करने के आरोप में 5-लोगों को गिरफ्तार किया गया है। बकौल पुलिस, आरोपी पीड़िता के पति के दोस्त थे जिन्होंने महिला को उसके पति को काले जादू से छुटकारा दिलाने का वादा किया था।'
'[national]','आप प्रवक्ता प्रियंका कक्कड़ ने एयरपोर्ट मेट्रो एक्सप्रेस लाइन के विस्तार के उद्घाटन में दिल्ली के मुख्यमंत्री अरविंद केजरीवाल को आमंत्रित नहीं करने पर प्रधानमंत्री नरेंद्र मोदी की आलोचना करते हुए इसे ओछी राजनीति बताया है। उन्होंने कहा, दिल्ली मेट्रो का 50% खर्च दिल्ली सरकार वहन करती है लेकिन पीएम मोदी केवल खुद पर आधारित राजनीति करते हैं।'
'[national]','अमेरिकी यूट्यूबर एंड्रयू हिक्स का एक वीडियो ऑनलाइन वायरल हुआ है जिसमें वह हिंदी में बिहार को गुंडागर्दी व घटिया जगह बताने वाले लोगों को जवाब देते हुए कह रहे हैं, दरभंगा का किला, पटना का गांधी मैदान...मधुबनी की पेंटिंग कभी देखी है? एंड्रयू ने कहा, मुझे अमेरिकन होते हुए (बिहार में) कभी समस्या नहीं हुई, बिहार को समझो...जय बिहार।'
'[national]','राजस्थान के बीकानेर ज़िले में रविवार को जंगल में पेड़ से एक महिला की लाश लटकी हुई मिली और पेड़ के पास ही एक पुरुष का भी शव पाया गया। घटना की सूचना मिलने के बाद पुलिस और एफएसएल की टीमें मौके पर पहुंच गई हैं। रिपोर्ट्स के मुताबिक, दोनों शव 4 से 5 दिन पुराने हैं।'
'[national]','अंबेडकर नगर (यूपी) में साइकल सवार स्कूली छात्रा का दुपट्टा खींचने के 3 आरोपियों ने रविवार को पुलिस हिरासत से भागने की कोशिश की। पुलिस ने बताया, आरोपियों ने राइफल छीनकर पुलिसकर्मियों पर फायरिंग की...जवाबी कार्रवाई में 2 के पैर में गोली लगी...एक का पैर टूट गया। घटना के दौरान बाइक की चपेट में आकर छात्रा की मौत हुई थी।'
'[national]','वैशाली (बिहार) के सराय थाने से शराब तस्करी का मामला सामने आया है। दरअसल, उत्पाद विभाग की टीम ने पटना से पहुंचकर थाने पर छापेमारी की थी और मौके पर शराब लोड करते पिकअप को ज़ब्त किया था। मामला सामने आने के बाद थानाध्यक्ष बिदुर कुमार सहित 4 पुलिसकर्मियों पर केस दर्ज कर उन्हें निलंबित कर दिया गया है।'
'[national]','गोपालगंज (बिहार) में 22 वर्षीय युवती ने शादी के करीब 3 महीने बाद दुपट्टे से फांसी लगाकर खुदकुशी कर ली। युवती का खुदकुशी से पहले का वीडियो सामने आया है जिसमें वह कह रही है, मेरे पति दूसरी लड़की से बात करते हैं। (ससुरालवाले) दहेज के लिए झगड़ा करते हैं और सभी लोग मेरी हत्या करने की कोशिश करते हैं।'
'[national]','रविवार को अपना 73वां जन्मदिन मना रहे प्रधानमंत्री नरेंद्र मोदी के लिए हैप्पी बर्थडे गाते दिल्ली मेट्रो के यात्रियों का वीडियो ऑनलाइन सामने आया है। पीएम मोदी द्वारा एयरपोर्ट मेट्रो एक्सप्रेस लाइन के विस्तार का उद्घाटन करने के बाद उनके मेट्रो यात्रा के दौरान का यह वाकया है। वीडियो में पीएम मोदी एक बच्चे को चॉकलेट देते दिख रहे हैं।'
'[national]','उत्तर प्रदेश पुलिस ने बताया है कि अयोध्या जंक्शन पर ट्रेन में अर्धनग्न हालत में खून से लथपथ मिली महिला पुलिसकर्मी पर हमला करने वाले आरोपियों की सूचना देने वाले को ₹1 लाख का इनाम दिया जाएगा। बकौल पुलिस, सूचना देने वालों का नाम-पता गुप्त रखा जाएगा। इसके लिए पुलिस ने 9454401210, 9454401828 व 9454402257 मोबाइल नंबर जारी किए हैं।'
'[entertainment, national]','अभिनेता शाहरुख खान ने प्रधानमंत्री नरेंद्र मोदी को जन्मदिन की बधाई दी है। उन्होंने X पर लिखा, जन्मदिन मुबारक हो माननीय पीएम मोदी जी!!! आपका दिन आनंदमय हो...आशा करता हूं कि आपको काम से कुछ फुर्सत मिले और आप अन्य चीज़ों का भी लुत्फ उठाएं। आपको शुभकामनाएं। गौरतलब है, पीएम मोदी का जन्म 1950 में वडनगर (गुजरात) में हुआ था।'
'[national]','बरेली (उत्तर प्रदेश) के एक शिव मंदिर में महिला के नमाज़ पढ़ने का मामला सामने आया है। एक वीडियो में एक महिला मंदिर परिसर में नमाज़ पढ़ती जबकि दूसरी फर्श पर बैठी दिख रही है। मामला केसरपुर गांव का है और पुलिस ने केस दर्ज कर मां-बेटी बताई जा रहीं दोनों महिलाओं समेत 3 लोगों को हिरासत में लिया है।'
'[national]','बरेली (उत्तर प्रदेश) में हिंदू युवती संग मंदिर के बाहर मिले एक मुस्लिम युवक की भीड़ ने डंडों से पिटाई की जिसका वीडियो सामने आया है। वीडियो में कुछ लोग मुस्लिम युवक से आधार कार्ड दिखाओ कहते सुनाई पड़ रहे हैं। बकौल पुलिस, युवती नाराज़ होकर घर से निकली थी और उसके परिवार ने युवक को उसे ढूंढने भेजा था।'
'[national]','उत्तर प्रदेश की महराजगंज पुलिस ने रेप और हत्या के मामले में फरार चल रहे पूर्व बीजेपी नेता राही मासूम रज़ा को भारत-नेपाल बॉर्डर से गिरफ्तार किया है। पुलिस के अनुसार, राही के खिलाफ 5 सितंबर को एक 17-वर्षीय दलित लड़की का रेप करने और उसके पिता की हत्या करने के आरोप में मामला दर्ज किया गया था।'
'[national]','ओडिशा के मुख्यमंत्री नवीन पटनायक की बड़ी बहन व प्रख्यात लेखिका गीता मेहता (80) का शनिवार को दिल्ली स्थित उनके आवास पर निधन हो गया। प्रधानमंत्री नरेंद्र मोदी ने दुख जताते हुए X पर लिखा, वह बहुमुखी प्रतिभा की धनी थीं और उन्हें फिल्म निर्माण के साथ-साथ लेखन के प्रति उनके जुनून व उनकी बुद्धिमत्ता के लिए जाना जाता था।'
'[national]','न्यूज़18 के मुताबिक, गोपालगंज (बिहार) में ₹5 लाख दहेज न देने पर 6-महीने की गर्भवती महिला को पति व सास-ससुर ने कथित तौर पर पीटा व उसके शरीर को गर्म सलाखों से दाग दिया। रिपोर्ट के मुताबिक, ससुरालवालों ने महिला को ज़िंदा जलाने का भी प्रयास किया। पीड़िता की शिकायत पर पुलिस ने मामले में एफआईआर दर्ज कर ली है।'
'[national]','छपरा (बिहार) के एक सरकारी स्कूल का वीडियो वायरल हुआ है जिसमें शिक्षिका रेनू कुमारी के बीमारी से ठीक होकर स्कूल पहुंचने के बाद कुछ छात्राएं उनसे मिलकर फूट-फूटकर रोती दिख रही हैं। टायफाइड से पीड़ित होने के चलते शिक्षिका लंबे समय से स्कूल नहीं जा रही थीं। शिक्षिका की बेटी ने यह वीडियो सोशल मीडिया पर शेयर किया था।'
'[national]','प्रधानमंत्री नरेंद्र मोदी ने रविवार को दिल्ली एयरपोर्ट मेट्रो एक्सप्रेस लाइन के विस्तार के उद्घाटन से पहले मेट्रो में सफर किया। उन्होंने धौला कुआं से मेट्रो ली और इस दौरान यात्रियों से बातचीत की। पीएम मोदी ने आज यशोभूमि द्वारका सेक्टर-25 तक दिल्ली एयरपोर्ट मेट्रो लाइन के विस्तार और यशोभूमि कन्वेंशन सेंटर के पहले चरण का उद्घाटन किया।'
'[national]','प्रधानमंत्री नरेंद्र मोदी ने आज अपने 73वें जन्मदिन पर यशोभूमि कहे जाने वाले इंडिया इंटरनैशनल कन्वेंशन ऐंड एक्सपो सेंटर के पहले चरण का उद्घाटन किया। सरकार ने बताया कि लगभग ₹5,400 करोड़ की लागत से 8.9 लाख वर्ग मीटर क्षेत्र में विकसित यशोभूमि दुनिया के सबसे बड़े एमआईसीई (बैठक, प्रोत्साहन, सम्मेलन और प्रदर्शनी) केंद्र में से एक होगा।'
'[national]','प्रधानमंत्री नरेंद्र मोदी ने रविवार को अपने 73वें जन्मदिन पर दिल्ली एयरपोर्ट मेट्रो एक्सप्रेस लाइन की यशोभूमि द्वारका सेक्टर 25 मेट्रो स्टेशन तक की विस्तारित लाइन का उद्घाटन किया। वहीं, एयरपोर्ट लाइन पर मेट्रो अब 120 किमी/घंटे की रफ्तार से चलेगी जिसके बाद नई दिल्ली रेलवे स्टेशन से दिल्ली एयरपोर्ट (टर्मिनल-3) के सफर में करीब 15 मिनट 30 सेकेंड लगेंगे।'
'[national]','प्रधानमंत्री नरेंद्र मोदी के 73वें जन्मदिन पर कांग्रेस अध्यक्ष मल्लिकार्जुन खरगे व सांसद राहुल गांधी ने उन्हें बधाई दी है। राहुल ने कहा, पीएम मोदी को जन्मदिन की शुभकामनाएं। खरगे ने कहा, पीएम मोदी को अच्छे स्वास्थ्य और लंबी उम्र का आशीर्वाद मिले। बीजेपी अध्यक्ष जेपी नड्डा ने लिखा, आपने राष्ट्र के सार्वभौमिक उत्कर्ष को साकार स्वरूप प्रदान किए हैं।'
'[national]','आगरा (उत्तर प्रदेश) के एक होम स्टे में देह व्यापार की सूचना मिलने पर पुलिस ने शनिवार को वहां छापेमारी कर एक महिला व ग्राहक समेत 3 लोगों को गिरफ्तार किया। बकौल पुलिस, मौके से पश्चिम बंगाल की एक 15-वर्षीय लड़की को मुक्त कराया गया और आशंका है कि रुपयों का लालच देकर उससे देह व्यापार कराया जा रहा था।'
'[national]','बेतिया (बिहार) में पुलिस हिरासत से एक शराब तस्कर फरार हो गया है। बकौल रिपोर्ट, आरोपी को कोर्ट से 3 पुलिसकर्मी लेकर लौट रहे थे और जब रास्ते में पुलिसकर्मी तस्कर को ऑटो में छोड़कर एक दुकान पर सामान लेने गए तभी वह भाग गया। रिपोर्ट्स के मुताबिक, ऑटो में रखी शराब को भी लोगों ने लूट लिया।'
'[national]','मसूरी (उत्तराखंड) में कैमल बैक रोड पर बने एक होटल में रविवार को भीषण आग लग गई। पुलिस ने बताया कि होटल में रेनोवेशन का काम चल रहा था और होटल खाली था इसलिए कोई हताहत नहीं हुआ है। हादसे में 2 वाहन जलकर खाक हो गए और आशंका है कि हादसा शॉर्ट सर्किट की वजह से हुआ।'
'[national]','अनंतनाग (जम्मू-कश्मीर) में सुरक्षाबलों-आतंकियों में एनकाउंटर के बीच केंद्रीय मंत्री राजीव चंद्रशेखर ने कहा है कि अगर दुश्मनों ने भारत से जंग छेड़ी तो उनके बच्चे कोई और पालेगा। उन्होंने अनंतनाग में मिलिट्री ऑपरेशन से जुड़े एक पोस्ट को रीट्वीट कर लिखा, भारतीय सेना के पास...आधुनिक उच्च तकनीक और घातक मशीनें हैं। कोई गलती मत करना। इससे बचना ही...समझदारी होगी।'
'[national]','पीलीभीत (उत्तर प्रदेश) में स्वास्थ्य विभाग के अनिल कुमार मिश्रा नामक चीफ फार्मासिस्ट का ड्यूटी के दौरान ऑफिस में एक सहकर्मी से पैर दबवाने का वीडियो सामने आया है। यह वीडियो मेडिकल कॉलेज परिसर स्थित सीएमएसडी स्टोर का बताया जा रहा है। सीएमओ डॉ. आलोक कुमार शर्मा के अनुसार, वीडियो संज्ञान में आया है और मामले में जांच जारी है।'
'[national]','बिहार विद्यालय परीक्षा समिति ने माध्यमिक शिक्षक पात्रता परीक्षा (एसटीईटी) 2023 के पेपर-I और पेपर-II की उत्तरकुंजी जारी कर दी है। समिति की वेबसाइट https://bsebstet.com/Grievance/Glogin पर जाकर अभ्यर्थी यह उत्तरकुंजी देख सकते हैं। वहीं, अभ्यर्थी ₹50 का शुल्क देकर 18 सितंबर (शाम 4 बजे) 2023 तक उत्तरकुंजी से जुड़ी आपत्तियां दर्ज करवा सकते हैं।'
'[national]','भरतपुर (राजस्थान) के लखनपुर थाना प्रभारी (एसएचओ) राम अवतार बैरवा को धौलपुर एसीबी ने ₹20 हज़ार की रिश्वत लेते रंगे हाथों गिरफ्तार किया है। मधुमक्खी पालक शिकायतकर्ता ने एक शख्स को ₹4.35 लाख उधार दिए थे जिसको दिलाने के बदले एसएचओ ने ₹25,000 रिश्वत मांगी थी। बकौल शिकायतकर्ता, वह बैरवा को ₹10,000 व 4 किलो शहद पहले दे चुका था।'
'[national]','गोरखपुर (उत्तर प्रदेश) में जनवरी 2007 में हुए दंगों के मुख्य आरोपी शमीम को पुलिस ने गिरफ्तार कर लिया है। बकौल पुलिस, अगस्त 2007 में ज़मानत मिलने के बाद से वह फरार था। गौरतलब है, दंगों के बाद विरोध प्रदर्शन करने को लेकर वर्तमान मुख्यमंत्री व गोरखपुर से तत्कालीन सांसद योगी आदित्यनाथ को 11 दिन जेल में रहना पड़ा था।'
'[national]','महाराष्ट्र सरकार ने एक अधिसूचना जारी कर औरंगाबाद और उस्मानाबाद ज़िलों का नाम बदलकर क्रमश: छत्रपति संभाजीनगर और धाराशिव कर दिया है। अधिसूचना के अनुसार, कुछ महीने पहले लोगों से मांगे गए सुझावों और आपत्तियों पर विचार करने के बाद यह निर्णय लिया गया है। जून 2022 में ज़िलों का नाम बदलने का फैसला लिया गया था।'
'[business, national]','प्रवर्तन निदेशालय ऑनलाइन सट्टेबाज़ी ऐप महादेव से किए गए फ्रॉड की जांच कर रहा है। इस ऐप के अंतर्गत कई अवैध सट्टेबाज़ी वेबसाइट का संचालन होता था जिनके ज़रिए बेनामी बैंक खातों की मदद से मनी लॉन्डरिंग की जाती थी। छत्तीसगढ़ के सौरभ चंद्राकर और रवि उप्पल इसके प्रमुख प्रमोटर हैं जो दुबई से ऐप का संचालन करते हैं।'
'[national]','मंदसौर (मध्य प्रदेश) के पशुपतिनाथ मंदिर में रविवार को बारिश का पानी भर गया और शिवलिंग तक पहुंच गया। भारी बारिश के कारण शिप्रा नदी के उफान पर आने के बाद उज्जैन में कई मंदिरों के घाट जलमग्न हो गए। मुख्यमंत्री शिवराज सिंह चौहान ने शनिवार को लगातार बारिश के बाद राज्य में स्थिति की समीक्षा के लिए बैठक की।'
'[national]','केंद्र सरकार के दक्षिण अफ्रीका से और चीते लाने की योजना पर बीजेपी सांसद वरुण गांधी ने शनिवार को कहा कि भारत को अपनी लुप्तप्राय प्रजातियों के संरक्षण पर ध्यान देना चाहिए। उन्होंने X पर लिखा, अफ्रीका से चीतों को लाना और उसे एक अलग परिवेश में मरने के लिए छोड़ देना सिर्फ क्रूरता नहीं बल्कि भयावह लापरवाही भी है।'
'[national]','भारतीय सेना के 9 पैरा स्पेशल फोर्सेज़ यूनिट के सदस्य रहे शहीद कैप्टन तुषार महाजन के सम्मान में उधमपुर रेलवे स्टेशन का नाम बदला गया है। उनका जन्म 25 मई, 1987 को उधमपुर (जम्मू-कश्मीर) में हुआ था। फरवरी 2016 में आतंकियों से मुठभेड़ के दौरान वह शहीद हुए थे जिसके बाद उन्हें मरणोपरांत शौर्य चक्र दिया गया था।'
'[national]','प्रधानमंत्री नरेंद्र मोदी रविवार को अपने 73वें जन्मदिन पर दिल्ली में यशोभूमि कन्वेंशन सेंटर के पहले चरण और दिल्ली एयरपोर्ट मेट्रो एक्सप्रेस लाइन के विस्तार का उद्घाटन करेंगे। कारीगरों को समर्थन देने के लिए पीएम विश्वकर्मा कौशल सम्मान योजना भी शुरू की जाएगी। वहीं, बीजेपी विभिन्न कल्याणकारी गतिविधियों का आयोजन करने के लिए सेवा पखवाड़ा कार्यक्रम शुरू कर रही है।'
'[national]','प्रधानमंत्री नरेंद्र मोदी के 73वें जन्मदिन पर राष्ट्रपति द्रौपदी मुर्मू ने X पर लिखा, मेरी शुभेच्छा है कि आप अपनी दूरगामी दृष्टि व सुदृढ़ नेतृत्व से अमृत काल में भारत के समग्र विकास का मार्ग प्रशस्त करें। रक्षा मंत्री राजनाथ सिंह ने लिखा, प्रधानमंत्री मोदी ने भारत को न केवल नई पहचान दी बल्कि विश्व में इसका मान भी बढ़ाया।'
'[national]','अलवर (राजस्थान) में एक गांव में 2 सगी विवाहित बहनों के शव शनिवार को उनके ससुराल में एकसाथ कमरे में मिले। मृतकाओं के पिता के अनुसार, उनके ससुरालवाले दहेज में चारपहिया गाड़ी व ₹11 लाख मांग रहे थे और उन्होंने ही दोनों बेटियों की मारपीट कर हत्या कर दी। बकौल पुलिस, प्रथम दृष्टया यह आत्महत्या का मामला लग रहा है।'
'[national]','भागलपुर (बिहार) के सुलतानगंज रेलवे स्टेशन का एक वीडियो ऑनलाइन वायरल हुआ है जिसमें 3 आरपीएफ कर्मी एक कांवड़िए को लाठियों से पीटते व गर्दन पकड़कर उसे ज़मीन पर गिराते दिख रहे हैं। बकौल रिपोर्ट्स, कुछ यात्रियों से कांवड़िए की मारपीट हुई थी जिसके बाद मौके पर पहुंचे जवानों पर कांवड़िए ने पथराव किया। कांवड़िए पर केस दर्ज हुआ है।'
'[national]','अमेठी (उत्तर प्रदेश) के संजय गांधी अस्पताल में पथरी के ऑपरेशन के लिए गई 22-वर्षीय महिला की मौत होने पर परिजन व अन्य लोगों ने शनिवार रात अस्पताल के गेट पर शव रखकर प्रदर्शन किया। उसके पति के अनुसार, एनेस्थीसिया के ओवरडोज़ से वह कोमा में चली गई और लखनऊ ले जाने पर डॉक्टरों ने उसे मृत घोषित कर दिया।'
'[national]','आईएमडी ने रविवार के लिए राजस्थान, मध्य प्रदेश और गुजरात में भारी से अत्यधिक भारी बारिश की चेतावनी जारी की है। इस दौरान उत्तराखंड, मणिपुर, मिज़ोरम, त्रिपुरा और महाराष्ट्र में भारी बारिश के आसार हैं। वहीं, रविवार को हरियाणा, चंडीगढ़, दिल्ली, उत्तर प्रदेश, राजस्थान, मध्य प्रदेश और झारखंड में अलग-अलग स्थानों पर आकाशीय बिजली गिरने की आशंका जताई गई है।'
'[national]','अनंतनाग (जम्मू-कश्मीर) में मुठभेड़ में 3 अधिकारियों के शहीद होने पर एआईएमआईएम प्रमुख असदुद्दीन ओवैसी ने शनिवार को कहा, मेरा प्रधानमंत्री नरेंद्र मोदी से सवाल है कि पुलवामा हमले के समय उन्होंने जो गुस्सा दिखाया था वह (अब) कहां है। उन्होंने आगे कहा कि क्रिकेट मैच से पहले आतंकवादियों के इस खेल को खत्म करने की ज़रूरत है।'
'[national]','उत्तराखंड के मुख्यमंत्री पुष्कर सिंह धामी के निर्देश पर राजकीय नर्सिंग कॉलेज डोभ (श्रीकोट) का नाम दिवंगत अंकिता भंडारी के नाम पर रखने का फैसला लिया गया है। मुख्यमंत्री ने कहा कि सरकार अंकिता के परिजनों संग खड़ी है। गौरतलब है, बीते साल सितंबर में ही एक रिज़ॉर्ट में बतौर रिसेप्शनिस्ट कार्यरत 19-वर्षीय अंकिता की हत्या कर दी गई थी।'
'[national]','केंद्र सरकार ने उन रिपोर्ट्स पर स्पष्टीकरण जारी किया है जिसमें दावा किया गया है कि चुनाव आयोग ने लोकसभा चुनाव में मतदान न करने वाले लोगों के बैंक खाते से ₹350 काटने का निर्देश दिया है। सरकार ने कहा, यह खबर फर्ज़ी है। चुनाव आयोग ने ऐसा कोई निर्णय नहीं लिया है। ज़िम्मेदार नागरिक बनें और मतदान अवश्य करें।'
'[national]','अजमेर (राजस्थान) में शनिवार को एक निजी स्कूल में लंच ब्रेक के दौरान बच्चों पर मधुमक्खियों ने हमला कर दिया। रिपोर्ट्स के अनुसार, मधुमक्खियों के हमले से करीब 22 बच्चे बेहोश हो गए जिन्हें राजकीय सामुदायिक अस्पताल में भर्ती कराया गया है। बकौल रिपोर्ट्स, मधुमक्खियों से बचने के लिए बच्चों ने खुद को क्लासरूम में बंद कर लिया था।'
'[national]','पाली (राजस्थान) के सोजत में हाईवे पर कैंपर वाहन सवार अज्ञात बदमाशों द्वारा एक शख्स की कार को टक्कर मारने के बाद उससे मारपीट करने का मामला सामने आया है। रिपोर्ट्स के अनुसार, बदमाशों ने शख्स की आंखों में मिर्च पाउडर डालकर उसे डंडों से पीटा। बकौल रिपोर्ट्स, घटना के समय शख्स किसी मामले की पेशी से लौट रहा था।'
'[national]','मौसम विभाग (जयपुर) ने रविवार से सोमवार सुबह तक के लिए राजस्थान के बांसवाड़ा, डूंगरपुर और प्रतापगढ़ ज़िलों में मूसलाधार बारिश की चेतावनी जारी की है। चित्तौड़गढ़, सिरोही, उदयपुर और जालौर में अत्यधिक बारिश हो सकती है। इस दौरान राज्य के बारां, भीलवाड़ा, बूंदी, झालावाड़, कोटा, राजसमंद, बाड़मेर और पाली ज़िलों में भारी बारिश होने की संभावना है।'
'[politics, national]','बिहार के पर्यावरण मंत्री तेजप्रताप यादव का एक वीडियो ऑनलाइन सामने आया है जिसमें वह पटना में विश्व ओज़ोन दिवस के मौके पर पिंजरे में बंद पक्षियों को आज़ाद करते नज़र आ रहे हैं। तेजप्रताप ने बताया कि इन पक्षियों को दो दिन पहले पकड़ा गया था। तेजप्रताप ने कहा, सभी से अनुरोध है कि पक्षियों को कैद न करें।'
'[national]','भारतीय कुश्ती महासंघ (डब्ल्यूएफआई) के पूर्व प्रमुख बृजभूषण सिंह के खिलाफ दलील देते हुए सरकारी वकील ने कहा कि पीड़ित महिला पहलवानों से शारीरिक संबंध बनाने के लिए कहना जानबूझकर उनकी गरिमा को ठेस पहुंचाना है। वकील ने कहा, एक महिला की गरिमा को ठेस पहुंचाए जाने की स्थिति के मद्देनज़र उन पर धारा 354 का केस बनाया जाना चाहिए।'
'[national]','अंबेडकर नगर (उत्तर प्रदेश) में मोटरसाइकल की चपेट में आने से साइकल सवार 12वीं कक्षा की छात्रा की मौत हो गई है। दरअसल, बाइक सवार शख्स द्वारा दुपट्टा खींचे जाने के बाद लड़की सड़क पर गिर गई और पीछे से आ रही मोटरसाइकल की चपेट में आ गई। पुलिस ने इस मामले में तीन आरोपियों को गिरफ्तार कर लिया है।'
'[world, national]','यूके की स्वास्थ्य एजेंसी ने कहा है कि वह केरल में निपाह वायरस के प्रसार पर करीब से नज़र बनाए हुए है। वहीं, केरल में संक्रमण के 6 मामले सामने आए हैं। निपाह वायरस फ्रूट बैट (चमगादड़) द्वारा फलों पर छोड़े गए लार या मूत्र जैसे संक्रमित शारीरिक तरल पदार्थ के मनुष्यों के संपर्क में आने से फैलता है।'
'[national]','गाज़ियाबाद (उत्तर प्रदेश) के एक जिम में ट्रेडमिल पर दौड़ते समय हार्ट अटैक आने से 19-वर्षीय एक युवक की मौत हो गई है। इस घटना का सीसीटीवी फुटेज सामने आया है जिसमें युवक अचानक ट्रेडमिल पर बेहोश होकर गिरता दिख रहा है। मृतक की पहचान मूल रूप से बिहार निवासी सिद्धार्थ कुमार सिंह के रूप में हुई है।'
'[national]','महाराष्ट्र के नंदुरबार के सरकारी अस्पताल में 3 महीने में 179 बच्चों की मौत हुई है। मुख्य चिकित्सा अधिकारी एम सावन कुमार ने कहा कि इन बच्चों की मौत जन्म के समय कम वज़न, सांस लेने में परेशानी और सेप्सिस जैसे मूल कारणों से हुई थी। उन्होंने बताया कि मरने वाले 70% बच्चों की उम्र 0-28 दिन थी।'
'[national]','दिल्ली के राम मनोहर लोहिया (आरएमएल) अस्पताल में रविवार को प्रधानमंत्री नरेंद्र मोदी के जन्मदिन के अवसर पर ट्रांसजेंडर समुदाय के लिए विशेष ओपीडी सेवा शुरू की जाएगी। अस्पताल के चिकित्सा अधीक्षक अजय शुक्ला के अनुसार, यह सेवा प्रत्येक शुक्रवार दोपहर 2-4 बजे तक उपलब्ध होगी। आरएमएल अस्पताल इस तरह की सुविधा शुरू करने वाला देश का पहला अस्पताल है।'
'[politics, national]','विपक्षी गठबंधन INDIA द्वारा 14 न्यूज़ ऐंकर्स के कार्यक्रमों में अपने प्रतिनिधि नहीं भेजने के फैसले पर बिहार के मुख्यमंत्री नीतीश कुमार ने प्रतिक्रिया दी है। नीतीश ने कहा, मुझे इसकी जानकारी नहीं है। मैं तो पत्रकारों के पक्ष में हूं। जब पत्रकारों को पूरी आज़ादी मिल जाएगी तो पत्रकार को जो अच्छा लगेगा वो लिखेगा।'
'[national]','अजमेर (राजस्थान) में इंदिरा गांधी स्मार्टफोन योजना के तहत एक महिला लाभार्थी को मुफ्त मिले मोबाइल फोन में विस्फोट होने की घटना सामने आई है। महिला ने बताया कि मोबाइल में विस्फोट होने से अलमारी में रखे ₹21,000 नकद, ₹25,000 के कपड़े और ज़रूरी दस्तावेज़ जलकर राख हो गए। बकौल महिला, सरकार को अच्छी क्वालिटी का मोबाइल देना चाहिए था।'
'[national]','राजस्थान के बारां में एक 15-वर्षीय स्कूली छात्रा से गैंगरेप का मामला सामने आया है। पुलिस ने बताया कि शुक्रवार को ट्यूशन से घर लौट रही छात्रा को किडनैप कर बाइक सवार 2 युवक अपने दोस्त के घर ले गए जहां तीनों ने उसके साथ गैंगरेप किया। बकौल रिपोर्ट्स, आरोपियों में एक को छात्रा बीते एक साल से जानती थी।'
'[national]','गौतमबुद्घ नगर (उत्तर प्रदेश) पुलिस ने एक अंतर्राज्यीय वाहन चोर गैंग का पर्दाफाश करते हुए 8 चोरों को गिरफ्तार किया है। पुलिस ने बताया कि इनके पास से चोरी की फॉर्च्यूनर, स्कॉर्पियो व क्रेटा समेत 10 गाड़ियां बरामद की गई हैं। बकौल पुलिस, ये लोग ऑन डिमांड गाड़ियां चुराते थे और अब तक करीब 100 घटनाएं कर चुके हैं।'
'[national]','अमरोहा (यूपी) में पत्नी के प्रेमी संग भाग जाने के बाद शख्स अपने बेटे को लेकर 70-फीट ऊंचे बिजली के टावर पर चढ़ गया जिसका वीडियो सामने आया है। बकौल रिपोर्ट्स, पत्नी को वापस बुलाने की मांग कर शख्स कूदने की धमकी दे रहा था। पुलिस 2.5-घंटे बाद उसकी पत्नी को ढूंढकर लाई तो शख्स टावर से नीचे उतर आया।'
'[national]','दिल्ली में बाइक से आए लोगों के एक समूह ने करीब 15 बार चाकू मारकर एक शख्स की हत्या कर दी है। पुलिस ने बताया कि आरोपियों ने शख्स को बचाने की कोशिश के दौरान उसकी 43-वर्षीय पत्नी के सिर पर भी रॉड से हमला कर दिया। पुलिस ने इस मामले में अबतक 4 लोगों को हिरासत में लिया है।'
'[national]','उत्तर पश्चिम रेलवे ने बताया है कि राजस्थान में रेलवे इंफ्रास्ट्रक्चर के विस्तार के तहत उदयपुर सिटी रेलवे स्टेशन को ₹354 करोड़ की लागत से पुनर्विकसित किया जाएगा। रेलवे ने बताया कि स्टेशन पर यात्रियों के लिए कैफेटेरिया, मनोरंजन सुविधाएं और अन्य कमर्शियल दुकानें होंगी। इसके अलावा, वेटिंग रूम में टच स्क्रीन किओस्क और एलईडी लगा होगा।'
'[national]','समस्तीपुर (बिहार) में शनिवार को एक सरकारी स्कूल में मिड-डे मील खाने के बाद करीब 100 बच्चे बीमार पड़ गए। बच्चों द्वारा पेट में दर्द और उल्टी की शिकायत किए जाने के बाद उन्हें अस्पताल ले जाया गया और वे सभी खतरे से बाहर हैं। बच्चों के परिवार ने खाने में ज़हरीला पदार्थ मिला होने की आशंका जताई है।'
'[national]','हरियाणा की रहने वालीं मेजर डॉक्टर पायल छाबड़ा भारतीय सेना की पैरा स्पेशल फोर्सेज़ में शामिल होने वाली पहली महिला सर्जन बन गई हैं। एमबीबीएस के बाद सर्जरी में मास्टर्स करने वालीं डॉक्टर छाबड़ा को जनवरी 2021 में बतौर कैप्टन सेना में नियुक्त किया गया था। इसके बाद उन्होंने आगरा के पैराट्रूपर्स ट्रेनिंग स्कूल में ट्रेनिंग ली।'
'[national]','भारत में अवैध रूप से घुसी पाकिस्तानी महिला सीमा हैदर ने अनंतनाग (जम्मू-कश्मीर) में आतंकवादियों से मुठभेड़ में शहीद हुए मेजर आशीष ढोंचक, कर्नल मनप्रीत सिंह और डीएसपी हुमायूं भट्ट को श्रद्धांजलि दी है। उन्होंने पाकिस्तान की आलोचना करते हुए कहा, पाकिस्तान अपनी आतंकवादी हरकतों से बाज़ नहीं आ रहा…ऐसी घटनाएं बंद होनी चाहिए...इसलिए पाकिस्तान में लोग रहना नहीं चाहते।'
'[national]','दिल्ली मेट्रो रेल कॉर्पोरेशन (डीएमआरसी) ने शनिवार को बताया कि एयरपोर्ट एक्सप्रेस मेट्रो लाइन पर रविवार से ट्रेनों का परिचालन 120 किलोमीटर/घंटे की रफ्तार से होगा। डीएमआरसी ने कहा कि रविवार को ही प्रधानमंत्री नरेंद्र मोदी यशोभूमि द्वारका सेक्टर-25 मेट्रो स्टेशन का उद्घाटन करेंगे। बकौल डीएमआरसी, विस्तार के बाद एयरपोर्ट मेट्रो 24.9 किलोमीटर की दूरी 21 मिनट में तय करेगी'
'[national]','उत्तर रेलवे के लखनऊ डिविज़न ने एक आरटीआई के जवाब में बताया है कि उसने वर्ष 2020 से 2022 के बीच 168 चूहों को पकड़ने के लिए ₹69.5 लाख खर्च किए हैं। इस हिसाब से एक चूहे को पकड़वाने पर रेलवे को ₹41,370 का खर्च आया है। नीमच (मध्य प्रदेश) के चंद्रशेखर नामक आरटीआई कार्यकर्ता ने इसकी जानकारी मांगी थी।'
'[national]','गाज़ियाबाद (उत्तर प्रदेश) में शुक्रवार को बारिश के दौरान एक 12 वर्षीय बच्ची पर आकाशीय बिजली गिरने से मौके पर ही उसकी मौत हो गई। वहीं, यह घटना पास में लगे एक सीसीटीवी कैमरे में कैद हो गई। इसके अलावा घटनास्थल पर बारिश से बचने के लिए खड़े 4 अन्य लोग भी आकाशीय बिजली की चपेट में आकर झुलस गए।'
'[national]','राजसमंद (राजस्थान) के कांकरोली में पुलिस ने एक स्पा सेंटर में चलाए जा रहे सेक्स रैकेट का भंडाफोड़ कर 2 महिलाओं और एक दलाल को गिरफ्तार किया है। बकौल रिपोर्ट्स, मौके से कई आपत्तिजनक सामान बरामद किए गए हैं। डीएसपी आकांक्षा चौधरी ने बताया कि गुप्त सूचना के आधार पर एक शख्स को फर्ज़ी ग्राहक बनाकर भेजा गया था।'
'[national]','चूरु (राजस्थान) में एक 7-वर्षीय बच्ची को सांप ने काट लिया। इसके बाद बच्ची के परिजन सांप को मारकर उसे बोतल में लेकर बच्ची के साथ अस्पताल पहुंचे जिसका वीडियो सामने आया है। बकौल परिजन, सांप की प्रजाति का पता न होने पर चिकित्सकों को उपचार करने में परेशानी होती है इसलिए वे सांप को मारकर साथ लेकर अस्पताल पहुंचे।'
'[national]','प्रतापगढ़ (राजस्थान) पुलिस ने शादी कराकर ठगी करने वाले गिरोह का भंडाफोड़ कर ठग दुल्हन समेत 4-आरोपियों को गिरफ्तार किया है। पुलिस के अनुसार, एक शख्स ने मध्य प्रदेश में ₹2.20 लाख देकर युवती से शादी की थी जो 3-दिन बाद ही देव दर्शन के लिए जाते समय भाग गई। यह गिरोह अधिक आयु के कुंवारों को निशाना बनाता था।'
'[politics, national]','आंध्र प्रदेश के पूर्व मुख्यमंत्री चंद्रबाबू नायडू के बेटे नारा लोकेश ने ₹371 करोड़ के कथित भ्रष्टाचार मामले में पिता की गिरफ्तारी पर प्रतिक्रिया देते हुए कहा, मुझे (वाईएसआर कांग्रेस के) भ्रष्ट शासन के खिलाफ गृहयुद्ध का आह्वान करना चाहिए। उन्होंने कहा, मेरे पिता पर भ्रष्टाचार के आरोप नहीं हैं...फिर भी बिना किसी सबूत के उन्हें रिमांड पर भेजा गया।'
'[national]','कोटा (राजस्थान) के एमबीएस अस्पताल परिसर में बने हॉस्टल में शनिवार को एक बारहसिंघा घुस गया जिसका वीडियो सामने आया है। रेज़िडेंट डॉक्टरों ने बताया कि बारहसिंघा हॉस्टल परिसर में आकर पोर्च में बैठ गया था। रिपोर्ट्स के मुताबिक, अस्पताल के पास ही सैन्य क्षेत्र में वन्यजीव रहते हैं जहां से निकलकर यह बारहसिंघा अस्पताल परिसर में घुस गया।'
'[national]','जहानाबाद (बिहार) के 6 मज़दूरों को तमिलनाडु में बंधक बनाए जाने के मामले में जहानाबाद पुलिस ने बयान जारी किया है। पुलिस के मुताबिक, मज़दूरों को काम का झांसा देकर बंधक बनाया गया था और कुल ₹1.20 लाख मंगवाने के बाद अपराधियों ने मोबाइल छीनकर उन्हें छोड़ दिया। बकौल पुलिस, मामले में 9 आरोपी हिरासत में लिए गए हैं।'
'[national]','तमिलनाडु के मंत्री उदयनिधि स्टालिन की सनातन धर्म के खिलाफ टिप्पणी पर विवाद के बाद मद्रास हाईकोर्ट ने कहा है, बोलने की आज़ादी का मतलब हेट स्पीच नहीं हो सकता है। कोर्ट ने कहा, समान नागरिक अधिकारों वाले देश में छुआ-छूत बर्दाश्त नहीं कर सकते...भले ही सनातन धर्म में कहीं इसकी अनुमति हो, फिर भी इसकी कोई जगह नहीं है।'
'[business, national]','गैंबलिंग ऐप महादेव के को-फाउंडर सौरभ चंद्राकर से प्रवर्तन निदेशालय (ईडी) ₹5,000 करोड़ के मनी लॉन्डरिंग मामले में पूछताछ कर रहा है। उन्होंने फरवरी में दुबई में अपनी शादी पर ₹200 करोड़ खर्च किए थे जिसमें बॉलीवुड की कई हस्तियां शामिल हुई थीं। चंद्राकर 2018 में दुबई गया था और उसकी उम्र 21-25 साल बताई जा रही है।'
'[national]','बॉम्बे हाईकोर्ट ने कहा है कि मराठी में तुम्हें अक्ल नहीं, तुम पागल हो आम कथन है और जब तक अपमानित करने के इरादे से न कहा जाए, इसे शोषण नहीं कहा जा सकता। दरअसल, एक महिला ने पति पर मानसिक शोषण का आरोप लगाया था। बकौल कोर्ट, महिला ने उन घटनाओं का विवरण नहीं दिया जिनमें ऐसा कहा गया।'
'[national]','पुलिस ने शनिवार को बताया कि सऊदी अरब की एक महिला को इंटरव्यू के बहाने केरल के होटल में बुलाकर छेड़़छाड़ करने के आरोप में व्लॉगर शाकिर सुभान उर्फ मल्लू ट्रैवलर के खिलाफ केस दर्ज किया गया है। पुलिस ने बताया कि कथित घटना 13 सितंबर की है। शाकिर ने एक यूट्यूब वीडियो में आरोपों को 100% गलत बताया है।'
'[national]','चेन्नई (तमिलनाडु) में 12वीं क्लास की रेप पीड़िता से एक सरकारी अस्पताल की नर्स ने मेडिकल जांच के दौरान पूछा कि क्या उसे रेप के दौरान मज़ा आता था। टाइम्स ऑफ इंडिया के मुताबिक, राज्य मानवाधिकार आयोग (एसएचआरसी) ने नर्स के खिलाफ कार्यवाही शुरू कर दी है। 7-साल की उम्र से ही लड़की का पिता उसका रेप कर रहा था।'
'[entertainment, national]','भारतीय जनता युवा मोर्चा (बीजेवाईएम) के सदस्यों ने मुंबई में पंजाबी-कनाडाई गायक शुभ के इवेंट के पोस्टर फाड़ दिए हैं। बीजेवाईएम ने खालिस्तानियों का समर्थन करने का आरोप लगाते हुए गायक के खिलाफ प्रदर्शन किया और कहा, भारत की अखंडता...के दुश्मन खालिस्तानियों के लिए कोई जगह नहीं है। शुभ ने सोशल मीडिया पर भारत का अधूरा नक्शा शेयर किया था।'
'[national]','जयपुर (राजस्थान) में एक बाल सुधार गृह से तीन नाबालिग बाथरूम की जाली तोड़कर भाग गए हैं। पुलिस ने बताया कि इन तीनों में से दो नाबालिग हत्या के मामले में और एक लूट के मामले में बंद था। पुलिस के मुताबिक, इन तीनों के खिलाफ केस दर्ज कर लिया गया है और उनकी तलाश की जा रही है।'
'[national]','झालावाड़ (राजस्थान) के एक अस्पताल में गुरुवार को हुई एक दंपति की हत्या का सीसीटीवी फुटेज सामने आया है जिसमें एक आरोपी उन पर बेसबॉल के बैट से व दूसरा आरोपी चाकू से हमला करता दिखाई दे रहा है। पुलिस ने मामले में 3 आरोपियों को गिरफ्तार कर लिया है। बकौल पुलिस, मृतका के गर्भवती होने का दावा गलत है।'
'[national]','पश्चिम चंपारण (बिहार) में पूर्व एमएलसी राजेश राम के पेट्रोल पंप पर मैनेजर का काम करने वाले संतोष राम नामक युवक की मौत हो गई है। संतोष की पत्नी ने राजेश राम व राज्य के पूर्व मंत्री पूर्णमासी राम पर संतोष को शराब में ज़हर देकर उसकी हत्या करने का आरोप लगाया है। राजेश राम के मुताबिक, आरोप निराधार हैं।'
'[national]','अयोध्या (यूपी) के रौनाही में शुक्रवार को आरटीओ की चेकिंग के दौरान एक बस में सवार 55-वर्षीय बीमार यात्री की मौत हो गई। बकौल रिपोर्ट्स, चेकिंग के लिए वाहनों को 3-घंटे तक रोका गया था। मृतक के बेटे के अनुसार, बस का एसी बंद होने से सभी यात्री गर्मी से परेशान थे जिस दौरान उसके पिता की मौत हो गई।'
'[national]','पटना (बिहार) में इस साल डेंगू के डीईएनवी 4 वैरिएंट का पहला केस मिला है। स्वास्थ्य विभाग के अनुसार, पटना में शुक्रवार को डीईएनवी 4 से पीड़ित एक मरीज़ समेत 53 मरीज़ डेंगू पॉज़िटिव मिले हैं जिनमें से 48 को अस्पताल में भर्ती कराया गया है। सरकार ने डेंगू से जुड़ी जानकारी के लिए हेल्पलाइन नंबर 06122951964 जारी किया है।'
'[national]','एआईएमआईएम प्रमुख असदुद्दीन ओवैसी ने कहा है, जम्मू-कश्मीर में आतंकियों संग हुए मुठभेड़ में कर्नल व डीएसपी मारे गए और हम पाकिस्तान से अहमदाबाद (गुजरात) में क्रिकेट मैच खेलेंगे? उन्होंने कहा, पीएम मोदी से मेरा सवाल है कि पुलवामा हुआ तो आपने गुस्सा दिखाया लेकिन अनंतनाग की घटना पर अब आप गुस्सा क्यों नहीं दिखा रहे हैं?'
'[national]','असम के मुख्यमंत्री हिमंत बिस्वा सरमा ने कहा है, कांग्रेस ने नया गठबंधन बनाया जिसका नाम INDI रखा और कहने लगे कि हम INDIA हो गए हैं इसलिए चुनाव जीत जाएंगे। उन्होंने कहा, मैं महात्मा गांधी का नाम लूंगा तो क्या मैं महात्मा गांधी बन जाऊंगा? इस गठबंधन के बनने से देश में सनातन धर्म विरोधी माहौल बन गया है।'
'[national]','रक्षा मंत्री राजनाथ सिंह शुक्रवार को अपने तीन दिवसीय दौरे पर लखनऊ पहुंचे। इस दौरान उन्होंने पत्रकारों से बातचीत करते हुए कहा कि सनातन धर्म ने हमेशा वसुधैव कुटुंबकम (पूरा विश्व हमारा परिवार है) का संदेश दिया है। बकौल सिंह, सनातन का न कोई आदि है न ही अंत और इसे दुनिया की कोई ताकत खत्म नहीं कर सकती है।'
'[national]','प्रधानमंत्री नरेंद्र मोदी रविवार को अपने जन्मदिन पर द्वारका (दिल्ली) में यशोभूमि कन्वेंशन सेंटर के पहले चरण का उद्घाटन करेंगे। कन्वेंशन सेंटर का एक वीडियो सामने आया है। गौरतलब है, 225 एकड़ में बना यह कन्वेंशन सेंटर 123 एकड़ में बने भारत मंडपम से भी बड़ा है जिसमें में 1 भव्य बॉलरूम, 15 सम्मेलन कक्ष व 13 मीटिंग रूम्स हैं।'
'[national]','दिल्ली ट्रैफिक पुलिस ने रविवार को प्रधानमंत्री नरेंद्र मोदी द्वारा द्वारका में कन्वेंशन सेंटर यशोभूमि का उद्घाटन किए जाने से पहले यातायात प्रतिबंधों और डायवर्ज़न की जानकारी दी है। एनएच-48 से निर्मल धाम नाला (यूईआर-II) रूट पर पूरे दिन आवाजाही बंद रहेगी। द्वारका सब-सिटी और पश्चिमी दिल्ली में रहने वालों को पालम फ्लाईओवर का इस्तेमाल करने को कहा गया है।'
'[national]','पूर्व राष्ट्रपति रामनाथ कोविंद ने कहा है कि एक राष्ट्र, एक चुनाव के संबंध में बनाई गई समिति की पहली बैठक 23 सितंबर को होगी। दरअसल, एक राष्ट्र, एक चुनाव को लेकर पूर्व राष्ट्रपति कोविंद की अध्यक्षता में 8-सदस्यीय समिति बनाई गई है। इससे पहले कोविंद ने कहा था बार-बार चुनाव होने से मानव संसाधन पर बोझ बढ़ता है।'
'[national]','राजस्थान के जयपुर में एक व्यस्त सड़क पर चलती बाइक पर एक-दूसरे को किस करते एक कपल का वीडियो सोशल मीडिया पर वायरल हो गया है। इसके बाद ट्रैफिक पुलिस ने कार्रवाई करते हुए बाइक चला रहे युवक पर जुर्माना लगाया है। वीडियो में बाइक सवार कपल में से कोई भी हेलमेट पहने नहीं दिख रहा है।'
'[world, national]','सिएटल में पुलिस की कार की टक्कर के चलते हुई 23-वर्षीय भारतीय छात्रा जाह्नवी कंडुला की मौत का मज़ाक उड़ाकर उसके जीवन की थोड़ी ही अहमियत थी वाले अपने बयान पर पुलिसकर्मी डेनियल ऑडरर ने प्रतिक्रिया दी है। पुलिसकर्मी के मुताबिक, मेरे बयान का गलत मतलब निकाला गया। उन्हें इन घटनाओं से जुड़ी मुकदमेबाज़ी की बेहूदगी पर हंसी आती है।'
'[national]','बिहार सरकार ने किसानों को मक्के की फसल को खराब करने वाले कीटों की पहचान व उससे बचाव के कुछ उपाय बताए हैं। बकौल सरकार, मक्के की फसल खराब करने वाले फॉल आर्मीवर्म कीट का लार्वा हरे, हल्के गुलाबी व भूरे रंग का होता है और इससे बचाव के लिए फेरोमोन फंदा, थियामेथोक्साम, क्लोरेंट्रानिलिप्रोल आदि कीटनाशकों का प्रयोग करना चाहिए।'
'[national]','जयपुर (राजस्थान) में एक शख्स के खिलाफ अपने 2-वर्षीय बेटे को किडनैप करने के आरोप में केस दर्ज किया गया है। बकौल रिपोर्ट्स, दहेज प्रताड़ना का आरोप लगाने के बाद अलग रह रही शख्स की पत्नी और आरोपी को 13 सितंबर को काउंसलिंग के लिए थाने बुलाया गया था जहां से वह बेटे को किडनैप कर साथ ले गया।'
'[national]','राजस्थान में 6 साल पहले मंदिर से मध्य प्रदेश के एक अधिकारी के चोरी हुए जूते को लेकर अब पुलिस ने शिकायतकर्ता से आकर अपने जूते पहचानने को कहा है। दरअसल, अगस्त में जयपुर में एक मजिस्ट्रेट के बेटे के जूते चोरी होने पर तलाशी के लिए टीम बनने पर अधिकारी ने पुलिस से अपने मामले की जानकारी मांगी थी।'
'[national]','बेगूसराय (बिहार) का एक वीडियो वायरल हो गया है जिसमें एक लड़की 25,000 वोल्ट की बिजली सप्लाई वाले रेलवे पोल पर चढ़ी नज़र आ रही है। रिपोर्ट्स के मुताबिक, लड़की पारिवारिक विवाद के चलते पोल पर चढ़ी थी। बकौल रिपोर्ट्स, रेल प्रशासन ने कड़ी मशक्कत के बाद लड़की को पोल से उतारा और ट्रेन परिचालन सामान्य रूप से शुरू हुआ।'
'[national]','बरेली (उत्तर प्रदेश) के एक घर में राजीव अग्रवाल नामक 45 वर्षीय शख्स का कई दिन पुराना शव मिला है जिसमें कथित तौर पर कीड़े लग चुके थे। राजीव के घर से अत्यधिक बदबू आने के बाद मामले का खुलासा हुआ। रिपोर्ट्स के मुताबिक, राजीव की पत्नी की 9 साल पहले मौत हो गई थी और वह अकेले रहते थे।'
'[national]','भारतीय सेना ने बताया है कि बारामूला के उरी सेक्टर में सेना व जम्मू-कश्मीर पुलिस के संयुक्त अभियान में 3 आतंकवादी मारे गए हैं। सेना ने कहा कि दो आतंकवादियों के शव बरामद कर लिए गए हैं लेकिन एलओसी पर पाकिस्तानी चौकी की तरफ से की जा रही गोलीबारी के कारण तीसरे शव की बरामदगी में दिक्कत आ रही है।'
'[world, national]','वैंकूवर (कनाडा) में भारत के महावाणिज्य दूतावास ने ब्रिटिश कोलंबिया प्रांत के एक बस स्टॉप पर 17-वर्षीय भारतीय छात्र पर हमले की कड़ी निंदा की है। वहीं, महावाणिज्य दूतावास ने कनाडाई अधिकारियों से घटना की जांच करने और तत्काल कार्रवाई करने का अनुरोध किया है। भारतीय छात्र को दूसरे छात्र ने लात-घूंसे मारे थे और उस पर पेपर-स्प्रे किया था।'
'[business, entertainment, national]','महादेव गैंबलिंग ऐप से जुड़े करीब ₹5,000 करोड़ के मनी लॉन्डरिंग मामले में सनी लियोनी, नेहा कक्कड़ और टाइगर श्रॉफ जैसी बॉलीवुड हस्तियों को ईडी द्वारा समन भेजा जा सकता है। इस साल फरवरी में यूएई में हुई ऐप के प्रमोटर सौरभ चंद्राकर की शादी में करीब 17 हस्तियां पहुंची थीं। शादी पर करीब ₹200 करोड़ खर्च हुए थे।'
'[national]','एनआईटी सिलचर (असम) के इंजीनियरिंग के एक छात्र ने आत्महत्या कर ली जिसके बाद छात्रों ने कॉलेज प्रशासन के खिलाफ प्रदर्शन शुरू कर दिया। इस दौरान पुलिस से छात्रों की झड़प हुई जिसमें 40 छात्र घायल हुए। एक छात्र के अनुसार, मृतक ने बैकलॉग खत्म करने के लिए विशेष परीक्षा का अनुरोध किया था जिसे कॉलेज ने अस्वीकार किया था।'
'[business, national]','गैंबलिंग ऐप महादेव के मुख्य प्रमोटरों में से एक सौरभ चंद्राकर कभी भिलाई (छत्तीसगढ़) में जूस बेचने का काम करता था। प्रवर्तन निदेशालय (ईडी) ऐप से जुड़े ₹5,000 करोड़ के मनी लॉन्डरिंग केस की जांच कर रहा है। ईडी ने कहा कि सौरभ ने दुबई में अपनी शादी पर ₹200 करोड़ खर्च किए जिसमें कई मशहूर हस्तियां शामिल हुई थीं।'
'[national]','भारतीय सेना ने अनंतनाग (जम्मू-कश्मीर) मुठभेड़ से एक हफ्ते पहले कोकेरनाग इलाके में स्थानीय लोगों के लिए फुटबॉल मैच का आयोजन किया था। इस दौरान कर्नल मनप्रीत सिंह और मेजर आशीष ढोंचक ने विजेता टीम के खिलाड़ियों को पदक दिया। गौरतलब है, हाल ही में आतंकवादियों से मुठभेड़ में मेजर आशीष, कर्नल मनप्रीत और डीएसपी हुमायूं भट्ट शहीद हुए थे।'
'[national]','INDIA द्वारा 14 ऐंकर्स के बहिष्कार पर कांग्रेस नेता पवन खेड़ा ने कहा है, INDIA ने किसी को ब्लैकलिस्ट नहीं किया है। उन्होंने कहा, हम असहयोग आंदोलन कर रहे हैं और कल उन्हें (ऐंकर्स) एहसास हुआ कि वे जो कर रहे थे वह भारत के लिए अच्छा नहीं है तो हम फिर से उनके शो में जाना शुरू कर देंगे।'
'[politics, national]','जोधपुर (राजस्थान) में शुक्रवार रात चोरों ने मुख्यमंत्री अशोक गहलोत के भाई अग्रसेन गहलोत की दुकान के शटर का ताला तोड़ दिया। बकौल पुलिस, दुकान में कांच का गेट लगा होने से चोर अंदर नहीं घुस पाए। बीजेपी सांसद राज्यवर्धन राठौड़ ने ट्वीट किया, सरकार अपने ही परिवार की रक्षा नहीं कर सकती...जनता इनसे क्या उम्मीद कर सकती है?'
'[national]','बिहार के मुख्यमंत्री नीतीश कुमार आज शाम 4 बजे बख्तियारपुर (पटना) में अपनी पत्नी मंजु सिन्हा के नाम पर बने मंजु सिन्हा परियोजना बालिका उच्च माध्यमिक विद्यालय का उद्घाटन करेंगे। ₹7 करोड़ की लागत से बने इस चार मंज़िला स्कूल में 32 कमरे हैं और स्कूल की छत तक जाने के लिए लिफ्ट की सुविधा भी है।'
'[national]','बारामूला (जम्मू-कश्मीर) में शनिवार को सेना व आतंकियों के बीच हुई मुठभेड़ में एक और आतंकी मारा गया जिसकी जानकारी कश्मीर ज़ोन पुलिस ने X पर दी है। पुलिस के मुताबिक, इस मुठभेड़ में अब तक 3 आतंकी मारे जा चुके हैं। वहीं, पुलिस ने बताया कि इलाके में अभी भी सर्च ऑपरेशन चलाया जा रहा है।'
'[national]','ग्रेटर नोएडा (उत्तर प्रदेश) में एक महिला ने पुलिस की मौजूदगी में अपने पति को फ्लैट में गर्लफ्रेंड संग पकड़ने के बाद दोनों की पिटाई कर दी जिसका वीडियो सामने आया है। महिला के पिता के मुताबिक, दामाद उसकी बेटी को परेशान करता है और 6 माह पहले उसे मायके छोड़ गया था। बकौल पुलिस, मामले में जांच की जाएगी।'
'[national]','मुंबई (महाराष्ट्र) में शुक्रवार रात 12 मंज़िला एक इमारत के भूतल में रखे तार और कबाड़ में आग लग गई जिससे पूरी इमारत में धुआं फैल गया। बृहन्मुंबई महानगरपालिका (बीएमसी) के मुताबिक, 50-60 लोगों को रेस्क्यू किया गया जिनमें से 39 लोगों को दम घुटने की शिकायत के चलते अस्पताल भेजा गया। दमकल कर्मियों ने आग पर काबू पा लिया।'
'[national]','केंद्र सरकार ने 1993 बैच के आईआरएस अधिकारी राहुल नवीन को प्रवर्तन निदेशालय (ईडी) का कार्यवाहक निदेशक बनाया है। बिहार के रहने वाले नवीन को नवंबर 2020 में ईडी का स्पेशल डायरेक्टर नियुक्त किया गया था और इससे पहले वह ईडी में चीफ विजिलेंस ऑफिसर के रूप में कार्यरत थे। 2017 में उन्हें इनकम टैक्स का कमिश्नर बनाया गया था।'
'[national]','अलवर (राजस्थान) में गुरुवार को कचरे के ढेर में 5-7 दिन की एक बच्ची केले के पत्ते में लिपटी हुई मिली जिसे कुछ लोगों ने सरकारी अस्पताल पहुंचाया। ग्रामीणों ने बताया कि कचरे के ढेर के आसपास कई कुत्ते घूम रहे थे। वहीं, अस्पताल में भर्ती एक महिला ने उसे अपना दूध पिलाया और अब बच्ची स्वस्थ है।'
'[national]','जम्मू-कश्मीर के अनंतनाग ज़िले में भारतीय सेना द्वारा आतंकियों के ठिकाने पर बमबारी की गई जिसका ड्रोन फुटेज सामने आया है। आतंकियों के ठिकाने पर बम गिराए जाने के बाद एक आतंकी बचकर भागता दिख रहा है जिसके बाद सैनिकों ने अपने दल को सूचित किया। अनंतनाग में सुरक्षाबलों और आतंकियों के बीच 4 दिनों से मुठभेड़ चल रही है।'
'[world, national]','मेक्सिको के स्वतंत्रता दिवस के अवसर पर दिल्ली स्थित कुतुब मीनार को मेक्सिकन राष्ट्रीय ध्वज के रंगों से रोशन किया गया। भारत में मेक्सिको के राजदूत फेडेरिको सालास ने इसकी तस्वीर शेयर कर विदेश मंत्री एस जयशंकर को धन्यवाद दिया है। वहीं, विदेश मंत्री जयशंकर ने भी मेक्सिको के लोगों को उनके स्वतंत्रता दिवस पर शुभकामनाएं दी हैं।'
'[national]','इंदौर (मध्य प्रदेश) में उफनाई चोरल नदी में शुक्रवार रात एक कार बह गई जिसमें राज्य की पूर्व मंत्री रंजना बघेल के 19-वर्षीय बेटे समेत 3 लोग सवार थे जिन्हें बाद में बचा लिया गया। बघेल का बेटा किसी तरह एक पेड़ की टहनी पकड़ने में कामयाब हो गया था और वह कथित तौर पर 1-घंटे तक उससे लटका रहा।'
'[national]','भागलपुर (बिहार) में एक दवा दुकानदार से फोन कर ₹3 लाख की रंगदारी मांगने व धमकी देने के मामले में पुलिस ने मास्टरमाइंड समेत 3 लोगों को गिरफ्तार किया है। पुलिस ने कहा, एक आरोपी ने दुकानदार से कहा था कि रंगदारी नहीं दोगे तो तुम्हारे बेटे का अपहरण कर लूंगा और पुलिस को बताया तो बम से उड़ा दूंगा।'
'[national]','योग गुरु बाबा रामदेव ने वाराणसी (उत्तर प्रदेश) में बिहार के शिक्षा मंत्री चंद्रशेखर के रामचरितमानस में पोटैशियम साइनाइड है बयान पर प्रतिक्रिया दी है। रामदेव ने कहा, जो लोग सनातन धर्म को गाली दे रहे हैं उन सबका वर्ष 2024 में मोक्ष होने वाला है। उन्होंने कहा, सनातन धर्म का मर्म काशी में है।'
'[national]','गैंबलिंग ऐप महादेव से जुड़े ₹5,000 करोड़ के मनी लॉन्डरिंग केस की जांच कर रही ईडी के मुताबिक, ऐप के एक प्रमोटर सौरभ चंद्राकर ने यूएई में अपनी शादी पर ₹200 करोड़ खर्च किए। बकौल ईडी, परिजनों को नागपुर से यूएई ले जाने के लिए प्राइवेट जेट किराए पर लिए गए। एजेंसी ने ₹417 करोड़ की संपत्ति ज़ब्त की है।'
'[national]','अजमेर (राजस्थान) की एक महिला ने थाने में मामला दर्ज कराते हुए आरोप लगाया है कि एक शख्स ने उसे 4 साल तक लिव-इन रिलेशनशिप में रखा और 4 बार उसका गर्भपात कराया। पीड़िता के मुताबिक, आरोपी ने उसकी नाबालिग बेटी से रेप करने की धमकी देकर पीड़िता से कोर्ट मैरिज कर ली और अब उसे छोड़कर चला गया है।'
'[national]','बारामूला (जम्मू-कश्मीर) में शनिवार सुबह सेना व आतंकियों के बीच हुई मुठभेड़ में 2 आतंकी मारे गए। पुलिस के मुताबिक, इलाके में सर्च ऑपरेशन चलाया जा रहा है। बकौल पुलिस, अनंतनाग में सुरक्षाबलों की आतंकियों संग मुठभेड़ चौथे दिन भी जारी है जहां जंगल में छिपे आतंकियों को ढूंढने के लिए हेलीकॉप्टर व ड्रोन की मदद ली जा रही है।'
'[national]','बरेली (उत्तर प्रदेश) में मीरगंज एसडीएम के चेंबर में एसडीएम उदित पवार के सामने मुर्गा बने एक शख्स का वीडियो सामने आया है। पवार ने कहा, वह ऑफिस में घुसते ही मुर्गा बन गया...मैंने ऐसा करने के लिए नहीं कहा था। डीएम शिवाकांत द्विवेदी ने बताया, इसमें प्रथम दृष्टया एसडीएम की लापरवाही मिली है...उन्हें मुख्यालय से अटैच किया गया है।'
'[national]','राजस्थान के स्वास्थ्य मंत्री परसादी लाल मीणा ने कहा है, प्रधानमंत्री नरेंद्र मोदी ईआरसीपी (पूर्वी राजस्थान नहर परियोजना) की बात नहीं करते हैं। उन्होंने कहा, राजस्थान में बीजेपी के 25 सांसद हैं लेकिन पीएम ने उनके पंख काट रखे हैं...ये सभी बिना पंख के सांसद हैं...एक भी सांसद नहीं कह सकता कि इसे (ईआरसीपी) राष्ट्रीय परियोजना का दर्जा दिया जाए।'
'[national]','बिहार के सरकारी स्कूलों से पिछले 10 दिनों में 1 लाख से अधिक विद्यार्थियों के नाम काटे गए हैं। बकौल रिपोर्ट्स, पश्चिम चंपारण और अररिया में सर्वाधिक 10,000-10,000 विद्यार्थियों के नाम कटे हैं। अपर मुख्य सचिव केके पाठक ने 2 सितंबर को ज़िलाधिकारियों को 15-दिनों तक स्कूल में अनुपस्थित रहने वाले विद्यार्थियों के नामांकन रद्द करने के निर्देश दिए थे।'
'[national]','पंजाब के मुख्यमंत्री भगवंत मान ने कहा है कि केंद्र सरकार द्वारा बासमती चावल के निर्यात पर लगाया गया प्रतिबंध किसानों के हितों के खिलाफ है और इसे तत्काल वापस लिया जाए। उन्होंने कहा, इस फैसले से किसानों व व्यापारियों को आर्थिक नुकसान होगा। बकौल मान, पंजाब सरकार कई राज्यों को बासमती चावल बेचने पर विचार कर रही है।'
'[world, business, national]','कनाडा ने कहा है कि वह भारत के साथ प्रस्तावित व्यापार मिशन को स्थगित कर रहा है। इससे पहले कनाडा ने भारत के साथ प्रस्तावित व्यापार समझौते पर बातचीत रोक दी थी। भारत में पिछले हफ्ते जी20 समिट के लिए आए कनाडाई प्रधानमंत्री जस्टिन ट्रूडो के समक्ष प्रधानमंत्री नरेंद्र मोदी ने कनाडा में खालिस्तानी चरमपंथ का मुद्दा उठाया था।'
'[national]','चेन्नई स्थित इंटीग्रल कोच फैक्ट्री के महाप्रबंधक बीजी माल्या ने बताया है कि भारतीय रेलवे मौजूदा वित्तीय वर्ष में वंदे भारत ट्रेन का पहला स्लीपर संस्करण लॉन्च करेगा। उन्होंने कहा, हम इस वित्तीय वर्ष में वंदे मेट्रो भी लॉन्च करेंगे। माल्या ने यह भी कहा कि 22 कोच वाली एक नॉन-एसी वंदे भारत ट्रेन 31 अक्टूबर से पहले लॉन्च होगी।'
'[national]','जहानाबाद (बिहार) के 6 मज़दूरों को तमिलनाडु में कुछ स्थानीय लोगों द्वारा बंधक बनाए जाने का मामला सामने आया है। बकौल परिजन, एक पीड़ित ने फोन कर कहा कि उन सबको छोड़ने के लिए ₹20,000-₹20,000 मांगे जा रहे हैं। परिजन ने पुलिस को मामले की जानकारी दी और बताया कि पैसे देने के बाद से फोन बंद आ रहे हैं।'
'[national]','राजस्थान में पेपर लीक मामले में प्रवर्तन निदेशालय (ईडी) ने आरपीएससी के निलंबित सदस्य बाबूलाल कटारा और दलाल अनिल उर्फ शेरसिंह मीणा को शुक्रवार को गिरफ्तार किया। कोर्ट ने दोनों आरोपियों को 3 दिन की ईडी की रिमांड पर भेज दिया है। वहीं, एसीबी की जांच में कटारा की आय से ₹2 करोड़ से ज़्यादा की संपत्ति पाई गई है।'
'[national]','डोंबिवली (महाराष्ट्र) में शुक्रवार को चार मंज़िला एक मकान के गिरने से 2 लोगों की मौत हो गई जबकि एक महिला को मलबे से निकाला गया है। नगर निकाय के एक अधिकारी ने बताया कि 50 साल पुरानी इस इमारत को जर्जर और खतरनाक घोषित कर यहां रहने वाले लोगों को इमारत खाली करने का नोटिस दिया गया था।'
'[national]','उत्तर प्रदेश में प्रांतीय पुलिस सेवा (पीपीएस) के 26 अधिकारियों को आईपीएस कैडर में प्रोमोट किया गया है। केंद्रीय गृह मंत्रालय ने इसका आदेश जारी किया है। जिन अधिकारियों को आईपीएस अधिकारी बनाया गया है उनमें प्रदीप कुमार, विपुल कुमार श्रीवास्तव, हरि गोविंद, विद्यासागर मिश्रा, घनश्याम, आनंद कुमार, राजेश कुमार, मो. तारिक व रवि शंकर नीम का नाम शामिल है।'
'[national]','गुजरात विधानसभा में अन्य पिछड़ा वर्ग (ओबीसी) के लिए स्थानीय निकायों में 27% सीट आरक्षित करने वाला गुजरात स्थानीय प्राधिकरण कानून (संशोधन) विधेयक, 2023 शुक्रवार को पारित हो गया। इससे पहले गुजरात में स्थानीय निकायों में ओबीसी आरक्षण 10% था। बकौल कांग्रेस, राज्य सरकार केवल 27% आरक्षण देकर अन्याय कर रही है जबकि वह इससे ज़्यादा आरक्षण दे सकती है।'
'[national]','मोतिहारी (बिहार) में बाइक सवार दो बदमाश दिनदहाड़े 5 सेकेंड के भीतर एक व्यवसायी से पैसों से भरा बैग छीनकर फरार हो गए जिसका सीसीटीवी फुटेज सामने आया है। दरअसल, बैंक से ₹5 लाख निकालकर व्यवसायी घर पहुंचा और घर के बाहर बाइक की डिक्की से पैसों से भरा बैग निकाल रहा था तभी बदमाश बैग छीनकर फरार हो गए।'
'[national]','आईएएस अधिकारी टीना डाबी ने शुक्रवार को जयपुर के अस्पताल में एक बेटे को जन्म दिया। यूपीएससी 2015 की टॉपर टीना ने अप्रैल 2022 में आईएएस अधिकारी प्रदीप गवांडे से शादी की थी। टीना पहले जैसलमेर में ज़िलाधिकारी थीं और गर्भवती होने के बाद उन्होंने जयपुर में नॉन-फील्ड पोस्ट मांगी थी व इस साल जुलाई से मैटरनिटी लीव ली थी।'
'[national]','सीएनएन-न्यूज़18 ने एक खुफिया सूत्र के हवाले से बताया है कि पाकिस्तानी आतंकी संगठन लश्कर-ए-तैयबा ने हाल ही में ड्रोन के ज़रिए पंजाब में एक आतंकवादी उतारा है। बकौल रिपोर्ट, आतंकी को पंजाब में बसने का निर्देश दिया गया था। वहीं, लश्कर-ए-तैयबा के ड्रोन प्रशिक्षण शिविर (पाकिस्तान) में ड्रोन की क्षमता का परीक्षण किए जाने का वीडियो सामने आया है।'
'[national]','सुप्रीम कोर्ट ने इस आरोप को नकारा है कि वह आम नागरिकों से जुड़े मामलों की सुनवाई नहीं कर रहा। सीजेआई डीवाई चंद्रचूड़ ने कहा कि न्यायालय राष्ट्र की आवाज़ सुन रहा है और अनुच्छेद-370 पर हुई सुनवाई इसका सबूत है। दरअसल, एक वकील ने ईमेल लिखकर कहा था कि शीर्ष अदालत केवल संविधान पीठ के मामले सुन रही है।'
'[miscellaneous, national]','प्रधानमंत्री नरेंद्र मोदी रविवार को द्वारका (दिल्ली) में दुनिया के सबसे बड़े कन्वेंशन सेंटर में से एक यशोभूमि के पहले चरण का उद्घाटन करेंगे। ₹5,400 करोड़ की लागत से 8.9 लाख वर्ग मीटर से अधिक के कुल परियोजना क्षेत्र में विकसित यशोभूमि में 11,000 प्रतिनिधियों के बैठने की क्षमता है और इसमें 15 सम्मेलन कक्ष व 13 मीटिंग रूम्स हैं।'
'[world, national]','रिसर्च फर्म मॉर्निंग कंसल्ट के ताज़ा सर्वे के अनुसार, प्रधानमंत्री नरेंद्र मोदी की अप्रूवल रेटिंग (76%) दुनिया के 22 नेताओं में सर्वाधिक बनी हुई है। पीएम मोदी के बाद स्विट्ज़रलैंड के राष्ट्रपति एलेन बर्सेट और मेक्सिको के एंड्रेस मैनुअल लोपेज़ ओब्रेडोर हैं। अमेरिकी राष्ट्रपति जो बाइडन सातवें स्थान पर हैं जबकि यूके के पीएम ऋषि सुनक 15वें स्थान पर हैं।'
'[national]','प्रवर्तन निदेशालय (ईडी) के निदेशक संजय मिश्रा का कार्यकाल खत्म होने के बाद राहुल नवीन को शुक्रवार को ईडी का कार्यवाहक निदेशक नियुक्त किया गया। आधिकारिक आदेश के अनुसार, अगले आदेश तक राहुल कार्यवाहक निदेशक के तौर पर काम करेंगे। 1993 बैच के आईआरएस अधिकारी राहुल फिलहाल ईडी में स्पेशल डायरेक्टर के पद पर तैनात हैं।'
'[politics, national]','तेलंगाना के मुख्यमंत्री केसीआर ने शुक्रवार को प्रधानमंत्री नरेंद्र मोदी को पत्र लिखकर संसद के विशेष सत्र में महिला आरक्षण विधेयक को पारित करने की अपील की। इसके अलावा सीएम ने संसद और राज्य विधानसभाओं में ओबीसी के लिए 33% आरक्षण के प्रावधान का भी आह्वान किया है। गौरतलब है कि 18-22 सितंबर तक संसद का विशेष सत्र आयोजित होगा।'
'[national]','मौसम विभाग ने शनिवार सुबह 8:30 बजे से रविवार सुबह 8:30 बजे तक के लिए बिहार के 26 ज़िलों में आंधी-तूफान आने और आकाशीय बिजली गिरने की आशंका जताई है। इन ज़िलों में पटना, पश्चिम चंपारण, मधुबनी, गोपालगंज, बक्सर, रोहतास, गया व अन्य शामिल हैं। इस दौरान राज्य में कुछ स्थानों पर हल्की बारिश होने की भी संभावना है।'
'[national]','मुज़फ्फरपुर (बिहार) के एमआईटी के आकाश प्रियदर्शी नामक असिस्टेंट प्रोफेसर ने धान से निकलने वाली भूसी से ईंट बनाई है। प्रियदर्शी ने कहा कि धान की बची हुई भूसी को जलाकर उसकी राख तैयार की जाती है जिसमें चूना मिलाकर ईंट तैयार की जाती है। बकौल प्रियदर्शी, यह ईंट बाज़ार में मिलने वाली किसी अन्य ईंट जितनी ही टिकाऊ है।'
'[national]','हिमाचल प्रदेश के मुख्यमंत्री सुखविंदर सिंह सुक्खू ने शुक्रवार को राज्य में आपदा पीड़ितों की सहायता के लिए अपने निजी बैंक खातों से ₹51 लाख मुख्यमंत्री आपदा राहत कोष में दान किए। सीएम ने पत्नी कमलेश ठाकुर के साथ मुख्य सचिव को चेक सौंपा। बकौल सुक्खू, राज्य में बच्चे भी गुल्लक तोड़कर आपदा राहत कोष में दान कर रहे हैं।'
'[business, national]','वित्तीय संकट में फंसी एयरलाइन गो फर्स्ट ने परिचालन संबंधी कारणों का हवाला देते हुए 25 सितंबर 2023 तक शेड्यूल्ड अपनी सभी उड़ानों को रद्द कर दिया है। गो फर्स्ट ने कहा, उड़ानें रद्द होने के कारण हुई असुविधा के लिए हम क्षमा चाहते हैं। दरअसल, एयरलाइन ने मई में उड़ानें रद्द करते हुए दिवालिया प्रक्रिया आवेदन दायर किया था।'
'[national]','श्री राम जन्मभूमि तीर्थ क्षेत्र के महासचिव चंपत राय ने X पर निर्माणाधीन राम मंदिर की नई तस्वीरें शेयर की हैं। उन्होंने लिखा है, श्री राम जन्मभूमि मंदिर के ग्राउंड फ्लोर को दिए जा रहे अंतिम रूप की एक झलक। ग्राउंड फ्लोर पर गर्भगृह के मुख्य दरवाज़े पर सूंड उठाए हाथी और स्वागत करती महिला की कलाकृति उकेरी गई है।'
'[national]','मुज़फ्फरनगर (यूपी) का एक परिवार मेरठ में मिली एक युवक की सिर कटी लाश को अपने बेटे मोंटी का शव समझकर बुधवार को अंतिम संस्कार करने के लिए ले गया। हालांकि, पुलिस को चंडीगढ़ में मोंटी अपनी गर्लफ्रेंड के साथ घूमता मिला जिसे वापस लाया जा रहा है। बकौल पुलिस, शव की पहचान करने के प्रयास किए जा रहे हैं।'
'[national]','दरभंगा (बिहार) में एक खड़ी कार में आग लगने के बाद वह जलकर खाक हो गई जिसका वीडियो सामने आया है। स्थानीय लोगों द्वारा सूचना दिए जाने के बाद दमकल टीम मौके पर पहुंची और कड़ी मशक्कत के बाद आग पर काबू पाया गया। एक दमकल कर्मी के मुताबिक, कार में बैटरी के पास शॉर्ट सर्किट से आग लगी थी।'
'[national]','अलवर (राजस्थान) में शुक्रवार को एक तेंदुए ने 50 वर्षीय शख्स पर हमला कर दिया और पंजा मारकर उसका पेट फाड़ दिया जिससे उसकी आंतें बाहर निकल आईं। शख्स को बचाने आए एक अन्य व्यक्ति को भी तेंदुए ने घायल कर दिया। रिपोर्ट्स के मुताबिक, हमले में घायल हुए दोनों लोगों का अस्पताल में इलाज चल रहा है।'
'[national]','प्रधानमंत्री नरेंद्र मोदी 17 सितंबर को द्वारका (दिल्ली) में यशोभूमि इंडिया इंटरनैशनल कन्वेंशन ऐंड एक्सपो सेंटर के पहले चरण का उद्घाटन करेंगे। सरकार के मुताबिक, यह दुनिया के सबसे बड़े प्रदर्शनी हॉल में से एक है। इसके अलावा, पीएम द्वारका सेक्टर-21 से नए मेट्रो स्टेशन यशोभूमि द्वारका सेक्टर-25 तक दिल्ली एयरपोर्ट मेट्रो एक्सप्रेस लाइन के विस्तार का भी उद्घाटन करेंगे।'
'[national]','दरभंगा (बिहार) में छेड़छाड़ का विरोध करने पर युवक द्वारा 10वीं कक्षा की एक छात्रा पर दिनदहाड़े चाकू से हमला किए जाने का मामला सामने आया है। रिपोर्ट्स के मुताबिक, हमले के बाद छात्रा को अस्पताल में भर्ती कराया गया है जहां उसकी हालत गंभीर बनी हुई है। बकौल रिपोर्ट्स, छात्रा पर हमला करने के बाद आरोपी फरार हो गया।'
'[national]','बिजनौर (उत्तर प्रदेश) में शुक्रवार को भारी बारिश के कारण तेज़ बहाव के बीच नदी में 53 यात्रियों से भरी भारत-नेपाल मैत्री बस फंस गई जिसका वीडियो सामने आया है। मौके पर पहुंची पुलिस ने जेसीबी व पोकलेन के ज़रिए रेस्क्यू अभियान चलाकर सभी यात्रियों को सुरक्षित बाहर निकाला। बकौल रिपोर्ट्स, बस को निकालने के प्रयास किए जा रहे हैं।'
'[politics, national]','बिहार के शिक्षा मंत्री व आरजेडी नेता चंद्रशेखर के बयान रामचरितमानस में पोटैशियम साइनाइड है पर राज्य के उप-मुख्यमंत्री तेजस्वी यादव ने प्रतिक्रिया दी है। तेजस्वी ने कहा, यह व्यक्तिगत और लोगों की आस्था से जुड़ी बात है। हम संविधान को मानने वाले लोग हैं और मैं मानता हूं कि उन्हें (चंद्रशेखर) ऐसी बातें नहीं करनी चाहिए।'
'[national]','राजस्थान काउंसिल ऑफ स्कूल एजुकेशन 16 सितंबर से नैशनल मीन्स कम मेरिट स्कॉलरशिप (एनएमएमएस) योजना की आवेदन प्रक्रिया शुरू करेगा। इसके तहत आयोजित परीक्षा पास करने वाले विद्यार्थियों को कक्षा 9वीं-12वीं तक ₹1,000/माह दिए जाएंगे। हालांकि, स्कॉलरशिप का लाभ लेते रहने के लिए विद्यार्थियों को पहली बार में ही 10वीं में 60% व 11वीं में 55% लाना अनिवार्य है।'
'[national]','बिहार में डेंगू के मामले बढ़ने के बीच राज्य सरकार ने इसकी रोकथाम के लिए एडवाइज़री जारी की है। राज्य सरकार ने लोगों से कहा कि वे घर में पानी जमा न होने दें और शरीर को ढक कर रखें। इसके अलावा लोगों से मच्छरदानी का इस्तेमाल करने और खिड़की-दरवाज़ों में जाली लगवाने की सलाह दी गई है।'
'[national]','कानपुर (यूपी) में एक युवती का आरोप है कि फेसबुक पर दोस्ती कर एक युवक ने उसका रेप किया और गर्भवती होने पर उसका गर्भपात करवा दिया। युवती ने कहा कि इसकी शिकायत करने पर पुलिस चौकी में आरोपी के सामने उससे अश्लील सवाल पूछे गए। बकौल पुलिस, मामले में केस दर्ज कर आगे की जांच की जा रही है।'
'[national]','आईएमडी ने भारी बारिश के बीच 5 राज्यों व एक केंद्र शासित प्रदेशों के लिए रेड और ऑरेंज अलर्ट जारी किया है। 15-18 सितंबर के बीच गुजरात, पूर्वी राजस्थान, अंडमान व निकोबार द्वीप समूह, पूर्वी मध्य प्रदेश, गोवा और मध्य महाराष्ट्र के लिए ऑरेंज अलर्ट जारी हुआ है। गुजरात (16 और 17 सितंबर) के लिए रेड अलर्ट जारी हुआ है।'
'[national]','दिल्ली में एक शख्स कुत्ते का रेप करते हुए कैमरे में कैद हो गया जिसके बाद उसके खिलाफ एफआईआर दर्ज की गई है। पशु अधिकार कार्यकर्ता तराना सिंह के मुताबिक, आरोपी के बेटे और परिवार के अन्य सदस्यों ने घटना की शिकायत करने वाले व्यक्ति पर हमला किया। आरोपी कथित तौर पर 2019 से कुत्ते का रेप कर रहा था।'
'[national]','दिल्ली महिला आयोग की अध्यक्षा स्वाति मालीवाल ने सहरसा के एक स्कूल के निदेशक के बेटे द्वारा करीब 2 साल तक एक छात्रा का रेप करने के मामले में बिहार के मुख्यमंत्री नीतीश कुमार को पत्र लिखा है। बकौल पीड़िता, आरोपी ने प्रिंसिपल की मदद से पहली बार 2017 में रेप किया था और तब वह छठी कक्षा में थी।'
'[national]','ईडी ने गैंबलिंग ऐप महादेव से जुड़े मनी लॉन्डरिंग केस में कोलकाता, भोपाल और मुंबई में तलाशी के बाद कैश समेत ₹417 करोड़ की संपत्ति ज़ब्त की है। ज़ब्त कैश की तस्वीरों में नोटों की गड्डी दिख रही है। बकौल एजेंसी, सौरभ चंद्राकर और रवि उप्पल इस ऐप के मुख्य प्रवर्तक हैं और दुबई से इसका संचालन कर रहे थे।'
'[national]','अनंतनाग (जम्मू-कश्मीर) में मुठभेड़ में 3 अधिकारियों के शहीद होने पर प्रतिक्रिया देते हुए केंद्रीय मंत्री और बीजेपी नेता अनुराग ठाकुर ने कहा, कश्मीर में जो हुआ वह दुर्भाग्यपूर्ण और बहुत दुखद है। उन्होंने आगे कहा, हम आतंकियों को मुंहतोड़ जवाब देंगे। गौरतलब है कि कश्मीर के अनंतनाग में बुधवार से सुरक्षा बलों और आतंकियों के बीच मुठभेड़ जारी है।'
'[national]','राजस्थान में पेट्रोल-डीज़ल पर वैट घटाने को लेकर हड़ताल पर गए पेट्रोल पंप संचालकों ने अस्थाई तौर पर हड़ताल खत्म कर दी है। राजस्थान में पेट्रोल पर 31.04% व डीज़ल पर 19.30% वैट लगता है। हरियाणा में पेट्रोल पर 18.20% और डीज़ल पर 16% वैट लगता है जबकि पंजाब व गुजरात में ईंधन पर वैट क्रमशः 13.77% और 9.92% है।'
'[national]','लखीमपुर खीरी (उत्तर प्रदेश) में एक नाबालिग लड़के ने पड़ोस में रहने वाली 5-वर्षीय बच्ची का कथित तौर पर रेप किया और वह खून से लथपथ हालत में आरोपी के घर में मिली। पीड़िता के पिता ने पुलिस को बताया कि आरोपी टॉफी का लालच देकर बच्ची को अपने साथ ले गया था। बकौल रिपोर्ट्स, बच्ची की हालत गंभीर है।'
'[national]','गाज़ियाबाद (उत्तर प्रदेश) में दिल्ली-मेरठ एक्सप्रेसवे पर बैरियर तोड़ते हुए पलटी बस को लेकर पुलिस ने बताया है, शुरुआती जांच में सामने आया कि ड्राइवर को हार्ट अटैक आया था जिससे उसने बस पर नियंत्रण खो दिया था। बकौल पुलिस, मामले में कोई शिकायत दर्ज नहीं की गई है। घटना के दौरान बस में करीब 50 यात्री सवार थे।'
'[national]','नूंह हिंसा मामले में हरियाणा कांग्रेस विधायक मामन खान की गिरफ्तारी पर हरियाणा के कैबिनेट मंत्री देवेंदर सिंह ने शुक्रवार को कहा, हरियाणा के भाईचारे को खराब करने में कोई इंसान लिप्त पाया जाएगा तो उसके खिलाफ कार्रवाई होगी। उन्होंने आगे कहा, विधायक भी आम नागरिक है और अगर उसने गलती की है तो कार्रवाई बनती है और कार्रवाई होगी।'
'[national]','श्रीनगर (जम्मू-कश्मीर) पुलिस ने आपराधिक साज़िश और जबरन वसूली करने के आरोप में पत्रकार माजिद हैदरी को गिरफ्तार किया है। पीडीपी प्रमुख महबूबा मुफ्ती ने हैदरी की गिरफ्तारी की निंदा करते हुए कहा, बिना कानूनी प्रक्रिया के उन्हें एक वांछित आतंकवादी की तरह घर से घसीटकर ले जाया गया। बकौल पुलिस, उनकी गिरफ्तारी में कानूनी प्रक्रियाओं का पालन हुआ है।'
'[national]','हैदराबाद के अंतर्राष्ट्रीय एयरपोर्ट पर कस्टम अधिकारियों ने कुवैत से आए यात्री के पास से 259 ग्राम सोना बरामद किया है जिसकी कीमत ₹15.76 लाख आंकी गई है। कस्टम विभाग ने यात्री द्वारा हेयर क्रीम के डिब्बों में छिपाकर लाए गए सोने का वीडियो जारी किया है। अधिकारी ने बताया कि मामले में जांच की जा रही है।'
'[national]','हरियाणा पुलिस ने 31 जुलाई को नूंह ज़िले में भड़की सांप्रदायिक हिंसा के सिलसिले में शुक्रवार को कांग्रेस विधायक मामन खान को गिरफ्तार किया। एक स्थानीय ज़िला अदालत ने खान को 2 दिनों की पुलिस हिरासत में भेज दिया है। मामन की गिरफ्तारी के बाद ज़िले में 15-16 सितंबर तक मोबाइल इंटरनेट और बल्क एसएमएस सेवाएं सस्पेंड कर दी गईं।'
'[national]','उप-राष्ट्रपति जगदीप धनखड़ ने मध्य प्रदेश में एक कार्यक्रम में कहा है कि पत्रकारिता की वर्तमान दशा और दिशा गहन चिंता और चिंतन का विषय है। उप-राष्ट्रपति ने कहा, हालात विस्फोटक हैं और इसका अविलंब निदान होना चाहिए। उन्होंने कहा, प्रजातांत्रिक व्यवस्था के आप (पत्रकार) चौथे स्तंभ हैं और आप सबको अपनी ताकत से सजग कर सकते हैं।'
'[national]','राजस्थान में पेट्रोल-डीज़ल पर वैट घटाने को लेकर हड़ताल पर गए पेट्रोल पंप संचालकों ने राजस्थान के मंत्री प्रताप सिंह खाचरियावास संग बातचीत के बाद अस्थाई तौर पर हड़ताल खत्म कर दी है। खाचरियावास के मुताबिक, वैट के आकलन के लिए कमिटी बनाई गई है जो 10 दिन में रिपोर्ट सौंपेगी। बकौल खाचरियावास, शुक्रवार शाम से पेट्रोल पंप खुल जाएंगे।'
'[national]','कांग्रेस अध्यक्ष मल्लिकार्जुन खरगे ने बढ़ती महंगाई के बीच कहा है, तू इधर-उधर की न बात कर, ये बता कि काफिला क्यों लूटा? उन्होंने कहा, मोदी जी इधर-उधर की बातें करके जनता का ध्यान महंगाई द्वारा महालूट से हटाना चाहते हैं। मोदी सरकार की महालूट से कमरतोड़ महंगाई का सबसे अधिक खामियाज़ा 20% गरीब लोगों को भुगतना पड़ रहा है।'
'[national]','शहीद कर्नल मनप्रीत सिंह के 6 वर्षीय बेटे ने सैन्य वर्दी पहनकर पंजाब के मोहाली स्थित अपने घर में पिता के पार्थिव शरीर को सैल्यूट किया। इसका एक वीडियो सोशल मीडिया पर सामने आया है। जम्मू-कश्मीर के अनंतनाग में आतंकवादियों से मुठभेड़ में मेजर आशीष धोनाक और डीएसपी हुमायूं भट्ट के साथ कर्नल मनप्रीत शहीद हो गए थे।'
'[business, national]','आरबीआई के 5 अधिकारियों ने एक लेख में लिखा है कि राज्यों द्वारा पुरानी पेंशन योजना (ओपीएस) लागू करना पीछे ले जाने वाला कदम है। अधिकारियों के मुताबिक, इससे राज्यों की वित्तीय स्थिति अस्थिर हो सकती है और वित्तीय बोझ 4.5 गुना तक बढ़ सकता है। हाल ही में राजस्थान और छत्तीसगढ़ समेत कई राज्यों ने ओपीएस लागू किया है।'
'[business]','वित्त मंत्रालय ने सोमवार को एलआईसी के एजेंटों और कर्मचारियों के लिए कई कल्याणकारी प्रस्तावों को मंज़ूरी दी। अब एलआईसी एजेंटों के लिए ग्रैच्युटी सीमा ₹3 लाख से बढ़ाकर ₹5 लाख और एजेंटों का टर्म इंश्योरेंस कवर ₹3,000-₹10,000 से बढ़ाकर ₹25,000-₹1.5 लाख होगा। इसके अलावा, कर्मचारियों के लिए 30% की तय दर पर फैमिली पेंशन को मंज़ूरी दी गई।'
'[business]','प्रोसस और नैस्पर्स के सीईओ बॉब वैन डाइक ने दोनों कंपनियों के सीईओ और बोर्ड सदस्य के पद से इस्तीफा दे दिया है। हालांकि, करीब 10 वर्षों तक नैस्पर्स का नेतृत्व करने वाले डाइक 30 सितंबर तक समूह के सलाहकार के रूप में कार्यरत रहेंगे। वहीं, एरविन तू को नैस्पर्स और प्रोसस का अंतरिम सीईओ नामित किया गया है।'
'[business]','धनलक्ष्मी बैंक के एक इंडिपेंडेंट डायरेक्टर श्रीधर कल्याणसुंदरम ने कई कारणों से इस्तीफा दे दिया है। उन्होंने कहा कि बैंक के एमडी-सीईओ शिवन जेके के आक्रामक रवैये को सपोर्ट करने के लिए बोर्ड के बाकी सदस्यों ने कई बार उनके इनपुट को नज़रअंदाज़ किया। उन्होंने राइट्स इशू प्लैन से जुड़े मुद्दे और कामकाज में अनैतिक आचरण को भी कारण बताया।'
'[business, sports, national]','भारतीय क्रिकेट टीम के पूर्व कप्तान सौरव गांगुली पश्चिम मेदिनीपुर (पश्चिम बंगाल) ज़िले में एक स्टील फैक्ट्री शुरू करने वाले हैं। उन्होंने कहा, बहुत से लोग मानते हैं कि मैंने केवल क्रिकेट खेला है लेकिन हमने 2007 में एक छोटा स्टील प्लांट शुरू किया था और 5-6 महीने में हम मेदिनीपुर में अपना नया स्टील प्लांट बनाना शुरू कर देंगे।'
'[business]','लीगल टेक फर्म सीएस डिस्को के को-फाउंडर कीवी कैमरा ने कंपनी के सीईओ के पद से इस्तीफा दे दिया है। 39-वर्षीय कैमरा दुनिया में सबसे अधिक वेतन पाने वाले सीईओ में शामिल थे और 2022 में उनका वेतन ($110 मिलियन) एप्पल के सीईओ टिम कुक से भी अधिक था। वह हॉर्वर्ड लॉ स्कूल के सबसे युवा (19 वर्ष) ग्रैजुएट हैं।'
'[business]','आकासा एयर ने नोटिस पीरियड पूरा किए बिना एयरलाइन छोड़ने को लेकर 40 से अधिक पायलटों के खिलाफ मुकदमा किया है। बकौल रिपोर्ट, आकासा ने नोटिस पीरियड पूरा करने तक इन पायलटों के किसी अन्य एयरलाइन में शामिल होने पर रोक लगाने की मांग की है। वहीं, आकासा ने हर पायलट से ₹21 करोड़ का हर्जाना मांगा है।'
'[business, national]','प्रवर्तन निदेशालय ऑनलाइन सट्टेबाज़ी ऐप महादेव से किए गए फ्रॉड की जांच कर रहा है। इस ऐप के अंतर्गत कई अवैध सट्टेबाज़ी वेबसाइट का संचालन होता था जिनके ज़रिए बेनामी बैंक खातों की मदद से मनी लॉन्डरिंग की जाती थी। छत्तीसगढ़ के सौरभ चंद्राकर और रवि उप्पल इसके प्रमुख प्रमोटर हैं जो दुबई से ऐप का संचालन करते हैं।'
'[miscellaneous, business]','टेस्ला के सीईओ एलन मस्क की बायोग्राफी में बताया गया है कि उन्होंने न्यूरालिंक की अधिकारी शिवॉन ज़िलिस को स्पर्म डोनेट किया था लेकिन उन्हें कभी डेट नहीं किया। बायोग्राफी के लेखक वॉल्टर आइज़क्सन से ज़िलिस ने कहा, मस्क चाहते हैं कि स्मार्ट लोग बच्चे पैदा करें…उन्होंने मुझे इसके लिए प्रोत्साहित किया। मस्क के तीन अलग-अलग महिलाओं से 11-बच्चे हैं।'
'[business, national]','गैंबलिंग ऐप महादेव के को-फाउंडर सौरभ चंद्राकर से प्रवर्तन निदेशालय (ईडी) ₹5,000 करोड़ के मनी लॉन्डरिंग मामले में पूछताछ कर रहा है। उन्होंने फरवरी में दुबई में अपनी शादी पर ₹200 करोड़ खर्च किए थे जिसमें बॉलीवुड की कई हस्तियां शामिल हुई थीं। चंद्राकर 2018 में दुबई गया था और उसकी उम्र 21-25 साल बताई जा रही है।'
'[business]','रिपोर्ट्स के मुताबिक, गूगल के सह-संस्थापक सर्गेई ब्रिन ने एलन मस्क के साथ कथित संबंध को लेकर इस साल मई में अपनी पत्नी निकोल शैनाहन से तलाक को अंतिम रूप दे दिया। ब्रिन ने पिछले साल शैनाहन से तलाक के लिए अर्ज़ी दाखिल की थी। इससे पहले मस्क ने शैनाहन से अफेयर होने की रिपोर्ट को बिल्कुल बकवास बताया था।'
'[business, entertainment]','गैंबलिंग ऐप महादेव के प्रमोटर सौरभ चंद्राकर ने 2022 में दुबई में अपनी शादी के अलावा एक और पार्टी दी थी। बकौल रिपोर्ट्स, एक 7-स्टार होटल में आयोजित उस पार्टी में आने के बदले कुछ बॉलीवुड सितारों को ₹40 करोड़ तक का भुगतान किया गया था। पार्टी में कथित तौर पर संजय दत्त, कपिल शर्मा और उर्वशी रौतेला पहुंची थीं।'
'[business, entertainment, national]','महादेव गैंबलिंग ऐप से जुड़े करीब ₹5,000 करोड़ के मनी लॉन्डरिंग मामले में सनी लियोनी, नेहा कक्कड़ और टाइगर श्रॉफ जैसी बॉलीवुड हस्तियों को ईडी द्वारा समन भेजा जा सकता है। इस साल फरवरी में यूएई में हुई ऐप के प्रमोटर सौरभ चंद्राकर की शादी में करीब 17 हस्तियां पहुंची थीं। शादी पर करीब ₹200 करोड़ खर्च हुए थे।'
'[business, national]','गैंबलिंग ऐप महादेव के मुख्य प्रमोटरों में से एक सौरभ चंद्राकर कभी भिलाई (छत्तीसगढ़) में जूस बेचने का काम करता था। प्रवर्तन निदेशालय (ईडी) ऐप से जुड़े ₹5,000 करोड़ के मनी लॉन्डरिंग केस की जांच कर रहा है। ईडी ने कहा कि सौरभ ने दुबई में अपनी शादी पर ₹200 करोड़ खर्च किए जिसमें कई मशहूर हस्तियां शामिल हुई थीं।'
'[world, business, national]','कनाडा ने कहा है कि वह भारत के साथ प्रस्तावित व्यापार मिशन को स्थगित कर रहा है। इससे पहले कनाडा ने भारत के साथ प्रस्तावित व्यापार समझौते पर बातचीत रोक दी थी। भारत में पिछले हफ्ते जी20 समिट के लिए आए कनाडाई प्रधानमंत्री जस्टिन ट्रूडो के समक्ष प्रधानमंत्री नरेंद्र मोदी ने कनाडा में खालिस्तानी चरमपंथ का मुद्दा उठाया था।'
'[business, national]','वित्तीय संकट में फंसी एयरलाइन गो फर्स्ट ने परिचालन संबंधी कारणों का हवाला देते हुए 25 सितंबर 2023 तक शेड्यूल्ड अपनी सभी उड़ानों को रद्द कर दिया है। गो फर्स्ट ने कहा, उड़ानें रद्द होने के कारण हुई असुविधा के लिए हम क्षमा चाहते हैं। दरअसल, एयरलाइन ने मई में उड़ानें रद्द करते हुए दिवालिया प्रक्रिया आवेदन दायर किया था।'
'[business, entertainment]','अभिनेत्री दीपिका पादुकोण ने कॉफी ब्रांड ब्लू टोकाई कॉफी रोस्टर्स में निवेश किया है। दीपिका ने यह निवेश अपनी कंपनी का एंटरप्राइज़ेज़ के माध्यम से किया है हालांकि निवेश की कुल राशि अभी अज्ञात है। बकौल कंपनी, अभिनेत्री का यह निवेश उसके $30 मिलियन सीरीज़-बी फंडिंग राउंड का हिस्सा है जो उसने A91 पार्टनर्स के नेतृत्व में शुरू किया था।'
'[business]','टाइम मैगज़ीन ने दुनिया की 750 बेहतरीन कंपनियों की सूची जारी की है जिसमें 8 भारतीय कंपनियां शामिल हैं। बेहतरीन कंपनियों की सूची में इन्फोसिस 64वें, विप्रो 174वें, महिंद्रा समूह 210वें और रिलायंस इंडस्ट्रीज़ 248वें पायदान पर है। इस सूची में एचसीएल टेक्नोलॉजीज़ (262), एचडीएफसी बैंक (418), डब्ल्यूएनएस ग्लोबल सर्विसेज़ (596) और आईटीसी लिमिटेड (672) भी शामिल हैं।'
'[business]','बीएसई का सेंसेक्स और एनएसई का निफ्टी शुक्रवार को सर्वकालिक उच्चतम स्तर पर बंद हुए। इस दौरान सेंसेक्स 319.63 अंक चढ़कर सर्वकालिक उच्चतम स्तर 67,838.63 पर जबकि निफ्टी 89.25 अंक चढ़कर 20,192.35 पर बंद हुआ। सेंसेक्स की 30 कंपनियों में से 20 कंपनी के शेयरों में तेज़ी रही और भारती एयरटेल व महिंद्रा ऐंड महिंद्रा के शेयर सर्वाधिक चढ़े।'
'[business]','टाइम मैगज़ीन ने कर्मचारियों की संतुष्टि के आधार पर दुनिया की सबसे बेहतरीन कंपनियों की सूची जारी की है जिसमें माइक्रोसॉफ्ट शीर्ष पर है। इसमें अल्फाबेट दूसरे, मेटा प्लैटफॉर्म्स तीसरे, एप्पल चौथे, डेल्टा एयरलाइन्स 5वें, एमेज़ॉन छठे, वॉक्सवैगन ग्रुप 7वें, डेल टेक्नोलॉजीज़ 8वें, एक्सेंचर 9वें और रोश 10वें स्थान पर है। सूची में इन्फोसिस को 103वां स्थान मिला है।'
'[business]','बीएसई का सेंसेक्स और एनएसई का निफ्टी शुक्रवार को रिकॉर्ड स्तर पर खुला और कारोबारी सत्र के दौरान सेंसेक्स 67,659.91 अंक पर खुलकर 67,843.29 के सर्वकालिक उच्च स्तर जबकि निफ्टी 20,156.45 अंक पर खुलकर 20,196.45 के सर्वकालिक उच्च स्तर पर पहुंच गया। शुरुआती कारोबार में निफ्टी पर बजाज ऑटो, एचसीएल टेक, टाटा मोटर्स व विप्रो के शेयरों में तेज़ी रही।'
'[business, technology]','टाइम मैगज़ीन ने माइक्रोसॉफ्ट को दुनिया की 10 सबसे बेहतरीन कंपनियों में पहला स्थान दिया है। इसके बाद सूची में एप्पल, अल्फाबेट, मेटा प्लैटफॉर्म्स, एक्सेंचर, फाइज़र, अमेरिकन एक्सप्रेस, इलेक्ट्रिसाइट डी फ्रांस, बीएमडब्ल्यू ग्रुप और डेल टेक्नोलॉजीज़ शामिल हैं। टाइम की 100 बेहतरीन कंपनियों की सूची में इन्फोसिस एकमात्र भारतीय कंपनी है जिसे 64वां स्थान दिया गया है।'
'[business]','जॉनसन ऐंड जॉनसन ने 130 से अधिक वर्षों के बाद अपने नए व आधुनिक लुक वाले लोगो का अनावरण किया है। कंपनी के सह-संस्थापक जेम्स वुड जॉनसन के हस्ताक्षर पर आधारित (पुराने) लोगो का इस्तेमाल 1887 से हो रहा था जिसे लेकर कंपनी ने कहा था, यह दुनिया में सबसे लंबे समय तक...इस्तेमाल किए गए लोगो में से एक है।'
'[business]','आरबीआई ने 2023-24 के लिए स्केल आधारित विनियमन के अंतर्गत अपर लेयर (एनबीएफसी-यूएल) में 15 गैर-बैंकिंग वित्तीय कंपनियों (एनबीएफसी) की सूची निकाली है। इनमें एलआईसी हाउसिंग फाइनेंस, बजाज फाइनेंस और टाटा संस शामिल हैं। किसी एनबीएफसी को एनबीएफसी-यूएल के रूप में वर्गीकृत किए जाने पर वह उसके वर्गीकरण से कम-से-कम 5-वर्ष के लिए बढ़ी हुई विनियामक अपेक्षाओं के अधीन होगी।'
'[business, national]','रेटिंग एजेंसी फिच रेटिंग्स ने गुरुवार को चालू वित्त वर्ष (2023-24) के लिए भारत की जीडीपी वृद्धि दर के अनुमान को 6.3% पर बरकरार रखा है। बकौल फिच, निर्यात में कमी के बावजूद भारतीय अर्थव्यवस्था मज़बूत बनी हुई है। इससे पहले फिच ने 2023-24 के लिए भारत की जीडीपी वृद्धि दर के अनुमान को 6% से बढ़ाकर 6.3% किया था।'
'[business, national]','मास्टरकार्ड ने भारतीय स्टेट बैंक (एसबीआई) के पूर्व प्रमुख रजनीश कुमार को अपना गैर-कार्यकारी चेयरमैन नियुक्त किया है। बकौल मास्टरकार्ड, कुमार मास्टरकार्ड की दक्षिण एशियाई कार्यकारी नेतृत्व टीम का मार्गदर्शन करेंगे। मास्टरकार्ड के एशिया प्रशांत के अध्यक्ष अरी सरकार के मुताबिक, कुमार भुगतान पारिस्थितिकी तंत्र में हितधारकों के साथ रणनीतिक साझेदारी बनाने के लिए मास्टरकार्ड की प्रतिबद्धता को बल देंगे।'
'[business]','एमेज़ॉन की वेबसाइट पर मौजूद जानकारी के अनुसार, 19 सितंबर 2023 से कंपनी कैश ऑन डिलीवरी ऑर्डर्स के लिए ₹2,000 के नोट नहीं लेगी। कंपनी ने कहा, 19 मई 2023 को भारतीय रिज़र्व बैंक द्वारा जारी निर्देश का पालन करते हुए ऐसा किया गया है। दरअसल, आरबीआई ने 30 सितंबर तक लोगों को ₹2,000 के नोट बदलने को कहा था।'
'[business, national]','सरकार ने पिछले साल की तुलना में 2023 में जनवरी से अगस्त के बीच घरेलू विमान यात्रियों की संख्या में हुई वृद्धि का ग्राफ शेयर किया है। 2022 में जनवरी-अगस्त तक घरेलू विमान यात्रियों की संख्या 7 करोड़ थी जो 2023 में बढ़कर 10 करोड़ हो गई। डीजीसीए के अनुसार, यात्रियों की संख्या में 30.55% की वार्षिक वृद्धि हुई है।'
'[business]','टेस्ला के सीईओ एलन मस्क द्वारा मेटा के सीईओ मार्क ज़करबर्ग को केज फाइट का चैलेंज देने के बाद पहली बार उनकी मुलाकात हुई है। मस्क और ज़करबर्ग ने बुधवार को कैपिटल हिल (अमेरिका) में एआई इनसाइट फोरम के उद्घाटन कार्यक्रम में हिस्सा लिया। गूगल के सीईओ सुंदर पिचाई और माइक्रोसॉफ्ट के सह-संस्थापक बिल गेट्स भी कार्यक्रम में पहुंचे थे।'
'[business]','बीएसई का सेंसेक्स व एनएसई का निफ्टी गुरुवार को रिकॉर्ड स्तर पर खुले। इस दौरान सेंसेक्स 67,627.03 अंक पर खुलकर 67,771.05 के सर्वकालिक उच्चमत स्तर पर जबकि निफ्टी 20,127.95 अंक पर खुलकर 20,167.65 के सर्वकालिक उच्चतम स्तर पर पहुंच गया। शुरुआती कारोबार में सेंसेक्स में शामिल टाटा स्टील, जेएसडब्ल्यू स्टील, विप्रो, एसबीआई और टेक महिंद्रा के शेयरों में तेज़ी रही।'
'[business]','गूगल की पेरेंट कंपनी अल्फाबेट ने बताया है कि वह अपनी ग्लोबल रिक्रूटिंग टीम से सैकड़ों कर्मचारियों की छंटनी कर रही है। हालांकि, कंपनी का यह फैसला बड़े पैमाने पर छंटनी का हिस्सा नहीं है। इससे पहले जनवरी में अल्फाबेट ने दुनियाभर में करीब 12,000 कर्मचारियों को नौकरी से निकाला था जो उसके कुल कर्मचारियों का लगभग 6% था।'
'[business]','अंबुजा सीमेंट की खरीद की डील को लेकर लिए गए कर्ज़ के भुगतान के लिए अरबपति गौतम अदाणी की अगुआई वाला अदाणी ग्रुप बैंकों से ऋण लेने के लिए बातचीत कर रहा है। ब्लूमबर्ग की रिपोर्ट के अनुसार, $3.5 बिलियन का यह संभावित कर्ज़ 2023 में एशिया के सबसे बड़े ऋणों में से एक हो सकता है।'
'[business]','भारतीय रिज़र्व बैंक (आरबीआई) ने कहा है कि बैंकों और वित्तीय संस्थानों को लेनदारों द्वारा पूरा ऋण चुकाने के 30 दिनों के अंदर उनकी संपत्ति के सभी मूल दस्तावेज़ वापस करने होंगे। आरबीआई ने आगे कहा कि बैंक अगर ऐसा नहीं करते हैं तो उन्हें हर दिन की देरी पर ₹5,000/दिन की दर से लेनदारों को मुआवज़ा देना होगा।'
'[business]','केंद्रीय मंत्री नितिन गडकरी ने कहा है कि सरकार कार निर्माताओं के लिए गाड़ियों में 6 एयरबैग्स देने के नियम को अनिवार्य नहीं बनाएगी। गडकरी ने कहा, अब यह कार मार्केट और लोगों को तय करना है...हर कंपनी पहले से 6 एयरबैग्स वाली गाड़ियां बना रही है, इसे अनिवार्य करने की कोई ज़रूरत नहीं है। लोग अब सतर्क हैं।'
'[business]','आईफोन 15 में यूएसबी-सी पोर्ट को लेकर एप्पल को ट्रोल करने वाला सैमसंग का ट्वीट वायरल हो गया है। सैमसंग मोबाइल यूएस ने ट्वीट किया है, हमें कम-से-कम एक मैजिकल बदलाव तो देखने को मिला। गौरतलब है, एप्पल ने अपने स्टैंडर्ड लाइटनिंग कनेक्टर की जगह यूएसबी-सी टाइप चार्जिंग पोर्ट के साथ आईफोन 15 और आईफोन 15 प्लस पेश किए हैं।'
'[business]','ब्लू डार्ट ने अपनी प्रीमियम सेवा डार्ट प्लस का नाम बदलकर भारत डार्ट कर दिया है। ब्लू डार्ट ने कहा, ब्लू डार्ट एक्सप्रेस लिमिटेड सभी शेयरधारकों से...यह बदलाव स्वीकारने की अपील करती है। राष्ट्रपति द्रौपदी मुर्मू द्वारा जी20 के नेताओं को भेजे गए डिनर के न्योते में प्रेसिडेंट ऑफ भारत लिखे जाने के बाद कंपनी ने यह बदलाव किया है।'
'[business]','एनएसई का निफ्टी बुधवार को इतिहास में पहली बार 20,000 के ऊपर बंद हुआ। इस दौरान निफ्टी 76.80 अंक चढ़कर 20,070 पर जबकि बीएसई का सेंसेक्स 245.86 अंक चढ़कर 67,466.99 पर बंद हुआ। गौरतलब है कि सोमवार (11 सितंबर) को कारोबारी सत्र के दौरान निफ्टी 50 पहली बार 20,000 अंक के स्तर पर पहुंचा था।'
'[sports, business]','शटलर पीवी सिंधु ने कैलिफोर्निया (अमेरिका) के कुपर्टीनो में मंगलवार को आयोजित एप्पल इवेंट में भाग लिया। उन्होंने इंस्टाग्राम पर एप्पल के सीईओ टिम कुक संग अपनी तस्वीर शेयर कर लिखा, एप्पल कुपर्टीनो में लॉन्च इवेंट के दिन आपसे मिलना अविस्मरणीय पल था!...मुझे बुलाने के लिए आपका धन्यवाद, टिम। एप्पल पार्क को देखना और आपसे मिलना खुशी की बात थी!'
'[business, national]','कर्नाटक में बेंगलुरु के केम्पेगौड़ा अंतर्राष्ट्रीय हवाई अड्डे के टर्मिनल-2 से मंगलवार को अंतर्राष्ट्रीय उड़ानों का संचालन शुरू हो गया। वहीं, सऊदी अरब का सऊदिया विमान इस टर्मिनल से उड़ान भरने वाला पहला विदेशी विमान बना। गौरतलब है कि प्रधानमंत्री नरेंद्र मोदी ने नवंबर 2022 में करीब ₹5,000 करोड़ से बने इस टर्मिनल का उद्घाटन किया था।'
'[business, technology]','एप्पल ने बताया है कि वह एएए के साथ साझेदारी के तहत आईफोन में सैटेलाइट-पावर्ड रोडसाइड असिस्टेंस फीचर जोड़ रही है। इसके तहत आईफोन 15 व आईफोन 14 के यूज़र्स कार लॉक होने, ईंधन खत्म होने या टायर फटने जैसी आपातकालीन स्थितियों में सहायता के लिए एएए को टेक्स्ट भेज सकते हैं। हालांकि, यह फीचर सिर्फ अमेरिका में उपलब्ध होगा।'
'[business, national]','सुप्रीम कोर्ट ने स्पाइसजेट के चेयरमैन अजय सिंह को क्रेडिट सुइस को 22 सितंबर तक भुगतान न करने पर जेल भेजने की चेतावनी दी है। कोर्ट ने कहा, अगर आप मर भी जाएं...तो हमें परवाह नहीं है। कोर्ट ने सिंह को क्रेडिट सुइस को बतौर किस्त $5,00,000 और डिफॉल्ट राशि के तौर पर $1 मिलियन भुगतान करने को कहा है।'
'[business, technology]','एप्पल ने अपने स्टैंडर्ड लाइटनिंग कनेक्टर की जगह यूएसबी-सी टाइप चार्जिंग पोर्ट के साथ $799 और $899 की शुरुआती कीमत पर आईफोन 15 (6.1-इंच) और आईफोन 15 प्लस (6.7-इंच) पेश किया है। 48 मेगापिक्सल कैमरा, 4k सिनेमैटिक मोड, पतले बेज़ल (किनारे) और डायनमिक आईलैंड से लैस इन आईफोन्स में फोन कॉल्स के लिए नॉइज़ कैंसिलेशन और रोड असिस्टेंस फीचर होगा।'
'[business]','सरकार द्वारा मंगलवार को जारी आंकड़ों के मुताबिक, देश में अगस्त में खुदरा महंगाई दर घटकर 6.83% रही जो जुलाई में 7.44% थी। हालांकि, इस गिरावट के बावजूद देश में खुदरा महंगाई दर ने आरबीआई द्वारा निर्धारित 6% की ऊपरी सीमा पार कर ली। सब्ज़ियों की कीमतों में कमी आने के कारण खुदरा महंगाई दर में यह गिरावट आई है।'
'[business, national]','ऑन्ट्रप्रेन्योर अशनीर ग्रोवर ने अपने बयान इंदौर ने स्वच्छता सर्वे खरीद लिया है पर माफी मांगी है। उन्होंने कहा, इंदौर से माफी मांगता हूं लेकिन किसी नेता से माफी नहीं मांगूंगा...केस दर्ज करा दो...कोई फर्क नहीं पड़ता। उन्होंने कहा, इंदौर के लोग काफी समझदार हैं। भोपाल बनाम इंदौर को लेकर मज़ाक में बोली गई बात पर राजनीति हो रही है।'
'[business]','निफ्टी 50 में शामिल अदाणी एंटरप्राइज़ेज़ ने पिछले 6 वर्षों में सर्वाधिक 3,000% का रिटर्न दिया। इस दौरान एलटीआईमाइंडट्री ने 600%, टाइटन कंपनी ने 500% और डिवीज़ लैबोरेटरीज़ ने 450% का रिटर्न दिया। वहीं, इस अवधि में निफ्टी 50 की सर्वाधिक रिटर्न देने वाली अन्य कंपनियों में टाटा कंज़्यूमर प्रोडक्ट्स (400%), बजाज फाइनेंस (354%) और अपोलो हॉस्पिटल्स (290%) शामिल हैं।'
'[business]','निफ्टी 50 सोमवार को 20,000 के सर्वकालिक उच्चतम स्तर पर पहुंच गया। निफ्टी 50 के सबसे महंगे शेयरों में जेएसडब्ल्यू स्टील पहले, भारत पेट्रोलियम कॉर्पोरेशन लिमिटेड (बीपीसीएल) दूसरे, एनटीपीसी तीसरे, टाटा स्टील चौथे और सिप्ला 5वें पायदान पर हैं। वहीं, निफ्टी 50 के अन्य महंगे शेयरों में अल्ट्राटेक सीमेंट, ऐक्सिस बैंक, टेक महिंद्रा, डिवीज़ लैब और हीरो मोटोकॉर्प शामिल हैं।'
'[business, national]','केंद्रीय मंत्री नितिन गडकरी ने डीज़ल से संचालित वाहनों की बिक्री पर अतिरिक्त 10% प्रदूषण कर लगाने के प्रस्ताव से जुड़े अपने बयान पर स्पष्टीकरण में कहा है, सरकार अभी ऐसे किसी प्रस्ताव पर विचार नहीं कर रही है। इससे पहले उन्होंने कहा था, मैं वित्त मंत्री को डीज़ल वाहनों पर 10% अतिरिक्त कर लगाने का प्रस्ताव दूंगा।'
'[business, national]','केंद्रीय सड़क परिवहन व राजमार्ग मंत्री नितिन गडकरी ने कहा है कि वह वित्त मंत्री निर्मला सीतारमण को डीज़ल से चलने वाले वाहनों पर प्रदूषण कर के तौर पर 10% अतिरिक्त जीएसटी लगाने का प्रस्ताव सौंपेंगे। गडकरी ने कहा कि यह देश में डीज़ल से चलने वाले वाहनों को कम करने का एकमात्र तरीका है।'
'[business]','वेल्थ-X 2023 वर्ल्ड अल्ट्रा वेल्थ रिपोर्ट के अनुसार, दुनिया के सबसे अधिक धनवान लोगों वाले शहरों की सूची में हान्ग-कॉन्ग (12,615) शीर्ष पर है। सूची में इसके बाद न्यूयॉर्क (11,845), लंदन (6,370), लॉस ऐंजिलिस (6,205) और सैन फ्रांसिस्को (4,385) हैं। शीर्ष 10 शहरों में शिकागो (4,235), सिंगापुर (4,160), पेरिस (3,995), टोक्यो (3,710) और वॉशिंगटन डीसी (3,465) शामिल हैं।'
'[business, national]','जी20 के सदस्य देशों से 200 घंटे तक चर्चा कर दिल्ली डेक्लरेशन पर बनी सहमति को लेकर महिंद्रा ग्रुप के चेयरमैन आनंद महिंद्रा ने भारतीय शेरपा अमिताभ कांत की प्रशंसा की है। महिंद्रा ने X (पूर्व में ट्विटर) पर लिखा, इसके लिए मैं अमिताभ कांत को एके-87: ए वेपन ऑफ मास डिप्लोमेसी की उपाधि देता हूं।”'
'[business]','अदाणी-हिंडनबर्ग मामले के एक याचिकाकर्ता ने आरोप लगाया है कि बाज़ार नियामक सेबी ने सुप्रीम कोर्ट से महत्वपूर्ण तथ्य छिपाए थे। बकौल याचिकाकर्ता, सेबी ने अदाणी ग्रुप की कंपनियों द्वारा स्टॉक में कथित हेरफेर पर राजस्व आसूचना निदेशालय (डीआरआई) की चेतावनियों पर कार्रवाई नहीं की। उन्होंने कहा कि सेबी के एक सदस्य के अदाणी समूह के साथ पारिवारिक संबंध हैं।'
'[business]','एनएसई के निफ्टी ने सोमवार को पहली बार 20,000 अंक का स्तर छुआ। एनएसई ने निफ्टी इंडेक्स को पहली बार 22 अप्रैल, 1996 को 3 नवंबर, 1995 (एनएसई पर इक्विटी ट्रेडिंग की शुरुआत की तारीख) की बेस डेट पर लॉन्च किया था। यह 1,000 अंक पर शुरू हुआ था जो 2007 में 6,000 और 2017 में 10,000 पर पहुंचा था।'
'[business, national]','ऑन्ट्रप्रेन्योर अशनीर ग्रोवर ने इंदौर के एक कार्यक्रम में कहा है, मैं 3-4 साल से सुन रहा हूं कि इंदौर सबसे स्वच्छ शहर है। साफ है कि आपने (स्वच्छता) सर्वे खरीद लिया है। इसके बाद इंदौर के सफाईकर्मियों ने उनका पुतला जलाया और शहर के 56 दुकान फूड हब के व्यापारी असोसिएशन ने उन पर बैन लगा दिया है।'
'[business]','सुप्रीम कोर्ट ने स्पाइसजेट को 15 सितंबर तक क्रेडिट सुइस को $3.9 मिलियन बकाया राशि से संबंधित मामले में $1.5 मिलियन का भुगतान करने का निर्देश दिया और इसमें विफल रहने पर कठोर कार्रवाई की चेतावनी दी है। क्रेडिट सुइस बकाया न चुका पाने पर स्पाइसजेट और उसके संस्थापक अजय सिंह के खिलाफ मार्च में सुप्रीम कोर्ट गई थी।'
'[business]','महिंद्रा ग्रुप के चेयरमैन आनंद महिंद्रा ने X पर एक तस्वीर शेयर की जिसमें राजघाट (दिल्ली) में जी20 नेता महात्मा गांधी को श्रद्धांजलि देते हुए दिख रहे हैं। महिंद्रा ने ट्वीट किया, यह एक तस्वीर मुझे याद रहेगी। वैश्विक पटल पर भारत की ताकत बढ़ रही है...मुझे लगता है कि महात्मा गांधी की शिक्षाओं से हमेशा हमें आदर मिलता रहेगा।'
'[business]','शेयर बाज़ार में तेज़ी के बीच सोमवार को एनएसई का निफ्टी 50 इतिहास में पहली बार 20,000 अंक पर पहुंच गया। शेयर बाज़ार में पिछले हफ्ते से ही बढ़त जारी है और निफ्टी 50 में लगातार 7 कारोबारी सत्रों में तेज़ी दर्ज की गई। वहीं, सोमवार को बीएसई का सेंसेक्स 528 अंक चढ़कर 67,127 पर बंद हुआ।'
'[world, business, national]','रूस के विदेश मंत्री सर्गेई लावरोव ने रविवार को दिल्ली में कहा कि भारत उन्हें बैंकों में फंसे हुए रूस के रुपए को निवेश करने के विकल्प देगा। वह जी20 समिट संपन्न होने के बाद प्रेस ब्रीफिंग में बात कर रहे थे। उन्होंने कहा कि भारतीय बैंकों में रूस के अरबों रुपए जमा हैं जिसे रूस इस्तेमाल नहीं कर सकता।'
'[business]','काइको द्वारा जुटाए गए आंकड़ों के अनुसार, दुनिया में 90% क्रिप्टोकरेंसी ट्रेडिंग पर केवल 8 एक्सचेंज का नियंत्रण है जिसमें बाइनेंस सबसे आगे है। बाइनेंस के बाद ओकेएक्स, कॉइनबेस, अपबिट, बायबिट, कूकॉइन, हुओबी और क्राकेन का स्थान है। काइको ने कहा कि ट्रेडिंग वॉल्यूम और बाज़ार नियंत्रण दोनों मामलों में पिछले कई वर्षों से इन 8 प्लैटफॉर्म्स का नियंत्रण है।'
'[business]','बीएसई पर सूचीबद्ध 10 सबसे मूल्यवान घरेलू कंपनियों का बाज़ार पूंजीकरण पिछले सप्ताह ₹1.30 लाख करोड़ बढ़ा है। एचडीएफसी बैंक का बाज़ार पूंजीकरण सर्वाधिक ₹37,262.86 करोड़ जबकि रिलायंस इंडस्ट्रीज़ का ₹24,356.24 करोड़ और टीसीएस का बाज़ार पूंजीकरण ₹23,436.22 करोड़ बढ़ा है। वहीं, एसबीआई, भारती एयरटेल, इन्फोसिस, बजाज फाइनेंस, हिंदुस्तान यूनिलीवर, आईटीसी और आईसीआईसीआई बैंक को भी लाभ हुआ है।'
'[business]','विदेशी पोर्टफोलियो निवेशकों (एफपीआई) ने सितंबर में अब तक भारतीय शेयर बाज़ार से ₹4,203 करोड़ निकाले हैं। डिपॉज़िटरी के आंकड़ों के अनुसार, एफपीआई ने इससे पहले अगस्त में ₹12,262 करोड़ का निवेश किया था जो पिछले चार महीनों में सबसे कम था। एफपीआई ने जून में ₹47,148 करोड़ निवेश किया था जो 2023 में अब तक का सबसे अधिक है।'
'[business, entertainment]','जवान की सफलता के बीच अरबपति उद्योगपति आनंद महिंद्रा ने X (पूर्व में ट्विटर) पर अभिनेता शाहरुख खान का वीडियो शेयर कर उन्हें नैचुरल रिसोर्स घोषित करने की मांग की है। इस पर जवाब देते हुए शाहरुख ने लिखा, आपका बहुत-बहुत धन्यवाद...मैं सिनेमा के ज़रिए अपने देश को गौरवान्वित करने के लिए अपने तरीके से छोटी सी कोशिश करता हूं।'
'[business]','शनिवार को जारी किए गए आधिकारिक आंकड़ों के मुताबिक, चीन की अर्थव्यवस्था अपस्फीति (सुस्ती) से उबर गई है। चीन का उपभोक्ता मूल्य सूचकांक (सीपीआई) एक साल पहले की तुलना में अगस्त में 0.1% बढ़ गया। जुलाई में उपभोक्ता और उत्पादक कीमतों में एक साल पहले की तुलना में गिरावट आने के साथ चीन की अर्थव्यवस्था अपस्फीति में चली गई थी।'
'[business]','ब्लूमबर्ग की रिपोर्ट के मुताबिक, भारतीय शेयर बाज़ार का मूल्यांकन इस सप्ताह बढ़कर $3.8 ट्रिलियन (₹315.88 लाख करोड़) के सर्वकालिक उच्चतम स्तर पर पहुंच गया। रिपोर्ट में कहा गया है कि मार्च 2020 के बाद से इसके मूल्यांकन में लगभग 3 गुना बढ़ोतरी हुई है। बकौल ब्लूमबर्ग, मूल्यांकन के लिहाज़ से भारतीय शेयर बाज़ार दुनिया में 5वें स्थान पर है।'
'[business]','उद्योगपति गौतम अदाणी के नेतृत्व वाले अदाणी समूह की सभी 10 सूचीबद्ध कंपनियों का कुल बाज़ार पूंजीकरण शुक्रवार को ₹11 लाख करोड़ के पार पहुंच गया। शुक्रवार को अदाणी समूह की कंपनियों के बाज़ार पूंजीकरण में करीब ₹7,039 करोड़ की बढ़ोतरी हुई। गौरतलब है, इस दौरान अदाणी पावर के शेयरों का भाव 10 महीने के उच्चतम स्तर पर पहुंच गया।'
'[business, national]','भारत के डिजिटल इन्फ्रास्ट्रक्चर की सराहना करते हुए विश्व बैंक ने कहा है कि भारत ने केवल 6 वर्षों में ऐसी उपलब्धि हासिल की जिसे पूरा करने में लगभग 5 दशक लग जाते। विश्व बैंक ने आधार, जनधन खातों, यूपीआई और इससे जुड़ी सक्षम कानूनी और नियामक व्यवस्था को तैयार करने को डिजिटल इन्फ्रास्ट्रक्चर के विकास में सहायक माना है।'
'[world, business]','तुर्किये के क्रिप्टोकरेंसी एक्सचेंज प्लैटफॉर्म थोडेक्स के सीईओ फारुक फतेह ओज़र को $2 अरब की धोखाधड़ी के आरोप में 11,196 साल जेल की सज़ा मिली है। अभियोजकों ने 29-वर्षीय ओज़र को मनी लॉन्डरिंग व धोखाधड़ी करने के लिए 40,562 साल जेल की सज़ा की मांग की थी। ओज़र के भाइयों को भी 11,196 साल जेल की सज़ा सुनाई गई है।'
'[business]','संयुक्त राष्ट्र के खाद्य व कृषि संगठन (एफएओ) ने शुक्रवार को बताया कि भारत द्वारा गैर-बासमती सफेद चावल के निर्यात पर प्रतिबंध लगाए जाने के बाद अगस्त में वैश्विक बाज़ार में चावल की कीमतें 15 साल के उच्चतम स्तर पर पहुंच गईं। बकौल एफएओ, अगस्त में चावल की कीमतों में पिछले महीने की तुलना में 9.8% की बढ़ोतरी हुई।'
'[business, national]','सरकार के पीआईबी फैक्ट चेक ने कहा है कि 9 सितंबर को दिल्ली में आयोजित जी20 समिट के डिनर में किसी भी कारोबारी को आमंत्रित नहीं किया गया है। दरअसल, एक रिपोर्ट में दावा किया गया था कि मुकेश अंबानी और गौतम अदाणी समेत 500 कारोबारियों को डिनर में आमंत्रित किया गया है। पीआईबी ने कहा, यह दावा भ्रामक है।'
'[business, national]','दूरसंचार कंपनी रिलायंस जियो ने आर्टिफिशियल इंटेलिजेंस (एआई) को भारतीय भाषाओं में प्रशिक्षित करने के लिए ग्राफिक्स चिप निर्माता एनवीडिया से करार किया है। इसके तहत एनवीडिया भारतीय भाषाओं को समझने में सक्षम क्लाउड बेस्ड एक बड़े एआई लैंग्वेज मॉडल को विकसित करेगी जिसका प्रबंधन जियो करेगी। बकौल कंपनी, इसका उद्देश्य भारत में एआई को बढ़ावा देना है।'
'[business]','बीएसई का सेंसेक्स शुक्रवार को 333.35 अंक चढ़कर 66,598.91 पर बंद हुआ जबकि एनएसई का निफ्टी 92.90 अंक बढ़कर 19,819.95 पर बंद हुआ। गौरतलब है कि सेंसेक्स की 30 कंपनियों में से 21 कंपनियों के शेयरों में तेज़ी रही। इस दौरान सेंसेक्स पर सबसे ज़्यादा तेज़ी एनटीपीसी, टाटा मोटर्स, लार्सन ऐंड टुब्रो (एलऐंडटी) और बजाज फिनसर्व के शेयरों में रही।'
'[business, national]','विस्तारा की मस्कट (ओमान) से मुंबई आ रही फ्लाइट में हस्तमैथुन करने व एयर होस्टेस को प्राइवेट पार्ट्स दिखाने के आरोप में 30-वर्षीय बांग्लादेशी शख्स को मुंबई में गिरफ्तार किया गया है। बकौल पुलिस, शख्स ने मुंबई एयरपोर्ट पर विमान के लैंड करने से 30 मिनट पहले 22-वर्षीय एयर होस्टेस को गले लगाया और उसे किस करने की कोशिश की।'
'[business]','मुंबई (महाराष्ट्र) में शेमारू एंटरटेनमेंट के सीईओ हिरेन गाडा समेत 3 लोगों को केंद्रीय वस्तु और सेवा कर (सीजीएसटी) विभाग ने ₹70.25 करोड़ की धोखाधड़ी के आरोप में गिरफ्तार किया है। वहीं, बाद में गाडा को ज़मानत पर रिहा कर दिया गया। आरोप है कि तीनों ने इनपुट टैक्स क्रेडिट का दावा करने के लिए कई फर्ज़ी फर्म्स बनाई थीं।'
'[business]','क्रिसिल के मासिक इंडिकेटर के अनुसार, अगस्त में घर में तैयार की गई एक शाकाहारी थाली की औसत लागत ₹33.8 जबकि मांसाहारी थाली की औसत लागत ₹67.3 रही। पिछले साल अगस्त की तुलना में इस साल अगस्त में एक शाकाहारी थाली और मांसाहारी थाली की लागत में क्रमश: 24% और 13% की बढ़ोतरी दर्ज हुई।'
'[business]','रॉयटर्स की रिपोर्ट के अनुसार, उद्योगपति मुकेश अंबानी, गौतम अदाणी, कुमार मंगलम बिड़ला, सुनील मित्तल और टाटा सन्स के चेयरमैन एन चंद्रशेखरन समेत लगभग 500 कारोबारी दिल्ली में जी20 के राष्ट्राध्यक्षों व प्रतिनिधियों के साथ डिनर में शामिल होंगे। गौरतलब है कि दिल्ली के भारत मंडपम में आयोजित जी20 समिट का यह डिनर शनिवार रात 8 बजे से शुरू होगा।'
'[business]','वित्त वर्ष 2021-22 में हल्दीराम्स इंटरनैशनल फूड्स प्राइवेट लिमिटेड की कमाई ₹3,622 करोड़ और हल्दीराम्स स्नैक्स प्राइवेट लिमिटेड की कमाई ₹5,248 करोड़ रही जिससे विलय की गई इकाई का राजस्व ₹8,870 करोड़ हो गया। वहीं, इससे पिछले वित्त वर्ष में हल्दीराम्स इंटरनैशनल फूड्स प्राइवेट लिमिटेड ने ₹2,979 करोड़ जबकि हल्दीराम्स स्नैक्स प्राइवेट लिमिटेड ने ₹4,297 करोड़ की कमाई की थी।'
'[business, technology]','इंस्टाग्राम हेड ऐडम मोसेरी ने थ्रेड्स पर अपनी जॉब हिस्ट्री शेयर कर बताया है कि सबसे पहले उन्होंने बतौर वेटर काम किया था जिसके बाद वह बारटेंडर भी रहे। बकौल मोसेरी, इसके बाद उन्होंने डिज़ाइनर और प्रोडक्ट मैनेजर के तौर पर काम किया। प्रतिक्रिया देते हुए एक थ्रेड्स यूज़र्स ने लिखा, क्या रिज़्यूमे है। अन्य यूज़र ने कहा, ज़बरदस्त करियर।'
'[business]','स्नैक्स निर्माता हल्दीराम्स ने एक बयान में कहा है, हम 51% हिस्सेदारी बेचने की रिपोर्ट्स का स्पष्ट रूप से खंडन करते हैं। टाटा कंज़्यूमर प्रोडक्ट्स के साथ हमारी कोई बातचीत नहीं हो रही है। इससे पहले रॉयटर्स ने बताया था कि टाटा ग्रुप की कंपनी टाटा कंज़्यूमर प्रोडक्ट्स ने हल्दीराम्स में 51% हिस्सेदारी खरीदने के लिए बातचीत शुरू की है।'
'[miscellaneous, business]','टेस्ला के सीईओ एलन मस्क की अपने सीक्रेट जुड़वां बच्चों व उनकी मां के साथ पहली बार तस्वीर सामने आई है। यह तस्वीर मस्क की आगामी बायोग्राफी के लेखक वॉल्टर आइज़क्सन ने जारी की है। गौरतलब है, मस्क और उनके ब्रेन-चिप स्टार्टअप न्यूरालिंक की शीर्ष अधिकारियों में से एक शिवॉन ज़िलिस नवंबर 2021 में जुड़वां बच्चों के माता-पिता बने थे।'
'[business, national]','आरबीआई के पूर्व डिप्टी गवर्नर विरल आचार्य ने दावा किया है कि आरबीआई ने 2018 में सरकार का एक प्रस्ताव अस्वीकार किया था जिससे सरकार और आरबीआई में मतभेद पैदा हुए थे। बकौल आचार्य, सरकार ने प्रस्ताव में लोकसभा चुनाव (2019) के मद्देनज़र चुनाव पूर्व खर्च के लिए आरबीआई की बैलेंस-शीट से ₹2-₹3 लाख करोड़ निकालने की योजना बनाई थी।'
'[miscellaneous, business]','एक उपभोक्ता अदालत ने हाल ही में आईटीसी को सनफीस्ट मैरी लाइट के पैकेट में 1 बिस्किट कम रखने के लिए चेन्नई के एक शख्स को ₹1 लाख देने को कहा। शख्स के मुताबिक, पैकेट में 16 की बजाय 15 बिस्किट ही थे। बकौल शख्स, 75 पैसे/बिस्किट के हिसाब से कंपनी ग्राहकों से ₹29 लाख/दिन की धोखाधड़ी कर रही है।'
'[business]','रिपोर्ट्स के अनुसार, टाटा ग्रुप की कंपनी टाटा कंज़्यूमर प्रोडक्ट्स ने स्नैक्स निर्माता हल्दीराम्स में 51% हिस्सेदारी खरीदने के लिए बातचीत शुरू की है। हालांकि, हल्दीराम्स ने $10 बिलियन के मूल्यांकन की मांग की जिस पर टाटा ने कहा कि यह मांग बहुत अधिक है। वहीं, इन रिपोर्ट्स पर टाटा ग्रुप ने कहा, हम अटकलों पर टिप्पणी नहीं करते हैं।'
'[business]','अमेरिकी डॉलर के मुकाबले भारतीय रुपया पिछले 10 महीनों के सबसे निचले स्तर पर पहुंच गया है। पिछले सत्र के 83.04 के मुकाबले रुपया लुढ़ककर 83.18 पर पहुंच गया। दरअसल, अमेरिकी ट्रेज़री यील्ड्स में बढ़ोतरी के चलते डॉलर में मज़बूती के कारण भारत और चीन समेत अन्य एशियाई देशों की मुद्रा में गिरावट दर्ज की जा रही है।'
'[business]','बॉम्बे स्टॉक एक्सचेंज (बीएसई) पर सूचीबद्ध कंपनियों का बाज़ार पूंजीकरण मंगलवार को ₹316.64 लाख करोड़ हो गया जो इसका सर्वकालिक उच्च स्तर है। बीएसई का सेंसेक्स मंगलवार को 152.12 अंक चढ़कर 65,780.26 पर बंद हुआ और सेंसेक्स की 30 में से 18 कंपनियों के शेयरों में तेज़ी रही। सेंसेक्स पिछले 3 कारोबारी सत्रों में 948.85 अंक (1.46%) चढ़ा है।'
'[business, national]','इकोनॉमिक टाइम्स की रिपोर्ट के अनुसार, नए श्रम कानूनों के तहत कर्मचारी एक कैलेंडर वर्ष में 30 दिनों से अधिक की पेड लीव जमा नहीं कर सकते। यदि किसी कर्मचारी की संचित पेड लीव एक वर्ष में 30 दिनों से अधिक हो जाती है तो कंपनी को नए कानून के तहत अतिरिक्त छुट्टी के लिए कर्मचारी को भुगतान करना होगा।'
'[business]','भारत में चीनी की कीमत एक पखवाड़े में 3% से अधिक बढ़कर मंगलवार को ₹37,760 प्रति मीट्रिक टन हो गई। इस बढ़ोतरी के साथ ही चीनी की कीमत 6 साल के उच्चतम स्तर पर पहुंच गई है। गौरतलब है कि देश के प्रमुख गन्ना उत्पादक क्षेत्रों में कम बारिश होने के चलते चीनी की कीमतों में उछाल आया है।'
'[world, business]','इंडोनेशिया ने ओपनएआई के सीईओ सैम ऑल्टमैन को अपना पहला गोल्डन वीज़ा दिया जिससे उन्हें एयरपोर्ट पर जांच और प्रवेश-निकास में वरीयता मिलेगी। 5-10 साल वाले गोल्डन वीज़ा का लक्ष्य विदेशी और कॉर्पोरेट निवेशकों को आकर्षित करना है। 5 साल वाले वीज़ा के लिए निवेशकों को इंडोनेशिया में $2.5 मिलियन और 10 साल के लिए $5 मिलियन निवेश करने होंगे।'
'[business]','दुनिया के सबसे अमीर शख्स एलन मस्क के पिता एर्रोल ने आशंका जताई है कि अमेरिकी सरकार के खिलाफ जाने पर उनके बेटे की हत्या हो सकती है। दरअसल, उनसे पूछा गया था कि क्या छद्म सरकार एलन की हत्या कर सकती है। इससे पहले मस्क ने मज़ाक में कहा था कि रहस्यमय परिस्थितियों में उनकी मौत हो सकती है।'
'[business]','वित्तीय संकट में फंसी एयरलाइन गो फर्स्ट ने परिचालन संबंधी कारणों का हवाला देते हुए 10 सितंबर 2023 तक शेड्यूल्ड अपनी सभी उड़ानों को रद्द कर दिया है। गो फर्स्ट ने कहा, उड़ानें रद्द होने के कारण हुई असुविधा के लिए हम क्षमा चाहते हैं। इससे पहले एयरलाइन ने 5 सितंबर तक अपनी उड़ानें रद्द करने की घोषणा की थी।'
'[business]','भारतपे के चीफ बिज़नेस ऑफिसर (सीबीओ) निशांत जैन ने 3 साल से अधिक समय के बाद कंपनी से इस्तीफा दे दिया है। वहीं, जैन ने एंजल वन के कार्यकारी निदेशक व कंपनी के असिस्टेड बिज़नेस में सीबीओ के तौर पर जॉइन किया है। सीओओ के तौर पर कार्यरत ध्रुव धनराज बहल ने भी पिछले हफ्ते भारतपे से इस्तीफा दिया था।'
'[business, national]','दिल्ली पुलिस ने कहा है कि मेक माय ट्रिप द्वारा उसके ग्राहकों को भेजे गए ईमेल में जी20 समिट को लेकर 8-10 सितंबर तक दिल्ली बंद होने का दावा गलत है। पुलिस ने ईमेल का स्क्रीनशॉट ट्वीट कर लिखा, दिल्ली बंद नहीं है। मेक माय ट्रिप ने कहा, हमारे ईमेल का मतलब था कि शिक्षण संस्थान,...बैंक और...अधिकतर ऑफिस बंद रहेंगे।'
'[business]','बिज़नेस स्टैंडर्ड के अनुसार, आयकर विभाग ने शून्य या कम अग्रिम कर को लेकर 5 लाख करदाताओं को नोटिस भेजा है। विभाग ने अग्रिम कर जमा करने की अंतिम तिथि (15 सितंबर) से पहले यह नोटिस भेजा है। बकौल रिपोर्ट, विभाग ने इस वित्त वर्ष की पहली तिमाही और पिछले वित्त वर्ष के लेनदेन के आधार पर नोटिस भेजे हैं।'
'[business]','ब्लूमबर्ग के मुताबिक, अर्थव्यवस्था में गिरावट के कारण चीन दुनिया की सबसे बड़ी अर्थव्यवस्था बनने के लिए फिलहाल अमेरिका से आगे नहीं निकल पाएगा। बकौल रिपोर्ट, चीन को अमेरिका से अधिक जीडीपी करने में 2040 तक का समय लगेगा। रिपोर्ट के अनुसार, चीनी अर्थव्यवस्था में 2030 तक 3.5% और 2050 तक 1% के करीब वृद्धि का अनुमान जताया गया है।'
'[business]','इंडिगो इंटरग्लोब एविएशन बोर्ड ने ₹30 करोड़ तक के निवेश के साथ एक नई सहायक कंपनी बनाने की मंज़ूरी दे दी है। यह कंपनी गुजरात के जीआईएफटी सिटी में स्थित होगी और विमानन संपत्तियों का वित्तपोषण करेगी। बकौल रिपोर्ट्स, कंपनी एविएशन सेक्टर की नई कंपनियों के अलावा ट्रैवल ऐंड लाइफस्टाइल, हॉस्पिटैलिटी और ट्रांसपोर्टेशन जैसे सेक्टर की कंपनियों में निवेश करेगी।'
'[business]','शेयर बाज़ार में तेज़ी के बीच पिछले 2 कारोबारी सत्रों में निवेशकों की संपत्ति ₹5 लाख करोड़ बढ़ गई। शुक्रवार को निफ्टी और सेंसेक्स में तेज़ी के बाद सोमवार को सेंसेक्स 241 अंक बढ़कर 65,628 पर बंद हुआ। वहीं, बीएसई पर सूचीबद्ध कंपनियों का कुल बाज़ार पूंजीकरण सोमवार को ₹315 लाख करोड़ के सर्वकालिक उच्च स्तर पर पहुंच गया।'
'[world, business]','तुर्किये सरकार द्वारा सोमवार को जारी आंकड़ों के अनुसार देश की मुद्रास्फीति पिछले महीने 60% तक पहुंच गई। करों और ईंधन की कीमतों में बढ़ोतरी के कारण अगस्त महीने में मुद्रास्फीति बढ़कर 58.9% पहुंच गई जो दिसंबर 2022 के बाद सर्वाधिक है जबकि जुलाई में यह 47.8% थी। अर्थशास्त्री टिमोथी ऐश ने इसे बहुत भयानक मुद्रास्फीति बताया है।'
'[business, national]','बेंगलुरु की एक कंपनी के मालिक ने वेंडर मैनेजमेंट मैनेजर के तौर पर प्रतिद्वंद्वी कंपनी जॉइन की और ₹77 लाख के प्रोजेक्ट अपनी कंपनी में ट्रांसफर कर लिए। बकौल पुलिस, अमलोरपवराज नामक शख्स ने एआई-बैक्ड सॉफ्टवेयर सॉल्यूशन्स देने वाली प्रतिद्वंद्वी कंपनी दिसंबर 2019 में जॉइन की थी। वह टेक्निकल मदद के लिए संपर्क करने वाले वेंडर्स को मैनेज करता था।'
'[business, national]','एक शख्स ने दावा किया कि विस्तारा की दिल्ली-कोलकाता फ्लाइट की लैंडिंग के बाद उनकी दृष्टिबाधित मां को खाली फ्लाइट में अकेले छोड़ दिया गया। शख्स के मुताबिक, किसी के द्वारा मदद ना करने के बाद मां ने फ्लाइट के सफाई कर्मचारियों को इसके बारे में अलर्ट किया। इस पर एयरलाइन ने कहा, हमें इस बात का बेहद अफसोस है।'
'[business, national]','प्रधानमंत्री नरेंद्र मोदी ने पीटीआई को दिए इंटरव्यू में कहा, वैश्विक ऋण संकट खासकर विकासशील देशों के लिए चिंता का विषय है। उन्होंने जी20 की अध्यक्षता के तहत भारत द्वारा कर्ज़ में डूबे देशों की मदद के बारे में जानकारी दी। उन्होंने कहा, मुझे विश्वास है कि वैश्विक जागरूकता यह सुनिश्चित करेगी कि ऐसी स्थिति दोबारा न आए।'
'[business, national]','प्रधानमंत्री नरेंद्र मोदी ने कहा है कि दुनिया का जीडीपी-केंद्रित दृष्टिकोण अब मानव-केंद्रित हो रहा है और भारत इसमें उत्प्रेरक की भूमिका निभा रहा है। उन्होंने कहा, जी20 में हमारे दृष्टिकोण को दुनिया ने केवल विचारों के रूप में ही नहीं बल्कि भविष्य के रोडमैप के रूप में देखा है। बकौल मोदी, भारत 2047 तक एक विकसित राष्ट्र बन जाएगा।'
'[business]','बीएसई ने जियो फाइनेंशियल सर्विसेज़ की सर्किट सीमा को 5% से बढ़ाकर 20% कर दिया है जो 4 सितंबर से प्रभावी होगा। बकौल बीएसई, इससे यह सुनिश्चित होगा कि एक सत्र के दौरान स्टॉक की कीमतों में एक निर्धारित स्तर से अधिक उतार-चढ़ाव न हो। बीएसई ने रेलटेल समेत 9 अन्य कंपनियों के लिए भी प्राइस बैंड संशोधित किया है।'
'[world, business, national]','कनाडा द्वारा भारत के साथ प्रस्तावित व्यापार समझौते पर बातचीत रोकने के बाद ओटावा स्थित बिज़नेस काउंसिल ऑफ कनाडा (बीसीसी) के अध्यक्ष और सीईओ गोल्डी हैदर ने कहा है कि यह दुर्भाग्यपूर्ण है। उन्होंने कहा, उम्मीद है कि यह एक अल्प विराम होगा। मई में दोनों देशों ने इस साल शुरुआती समझौते पर बात फाइनल करने का लक्ष्य रखा था।'
'[business, national]','उत्तराखंड के मुख्यमंत्री पुष्कर सिंह धामी ने राज्य में होने वाले ग्लोबल इन्वेस्टर्स समिट से पहले शनिवार को समिट का लोगो और वेबसाइट लॉन्च किया। इस दौरान मुख्यमंत्री ने कहा कि इस समिट के ज़रिए ₹2.5 लाख करोड़ के निवेश का लक्ष्य रखा गया है। बकौल मुख्यमंत्री, उद्योग लगाने के लिए 6,000 एकड़ का भूमि बैंक तैयार किया गया है।'
'[business, national]','सरकार ने बढ़ती भारतीय अर्थव्यवस्था का ग्राफ शेयर किया है जिसके मुताबिक, भारत की 7.8% जीडीपी विकास दर चीन, अमेरिका और अन्य प्रमुख अर्थव्यवस्थाओं की तुलना में अधिक है। भारत में मासिक यूपीआई भुगतान ने अगस्त में पहली बार 10 बिलियन लेनदेन का आंकड़ा पार किया। इसमें प्रमुख एडवांस्ड अर्थव्यवस्थाओं की तुलना में भारत में महंगाई कम दिख रही है।'
'[business, national]','ईडी ने बताया है कि ₹538 करोड़ की बैंक धोखाधड़ी को लेकर गिरफ्तार जेट एयरवेज़ के फाउंडर नरेश गोयल के परिवार के सदस्यों ने भी लोन का कुछ हिस्सा निजी इस्तेमाल में खर्च किया था। ईडी ने कोर्ट को बताया कि गोयल परिवार ने लोन की राशि से ज़ेवर व फर्नीचर खरीदे और उसका इस्तेमाल घरेलू खर्च में भी किया।'
'[business, national]','आरबीआई के गवर्नर शक्तिकांत दास ने शनिवार को मध्य प्रदेश के उज्जैन में महाकाल मंदिर में पूजा-अर्चना की। उन्होंने कहा, मैंने आज महाकालेश्वर जी का बहुत अच्छे से दर्शन व पूजन किया और सभी की भलाई के लिए प्रार्थना की। शुक्रवार को ग्लोबल फाइनेंस के सेंट्रल बैंकर रिपोर्ट कार्ड्स-2023 में आरबीआई के गवर्नर शक्तिकांत दास को A+ रेटिंग मिली।'
'[business]','कोटक महिंद्रा बैंक के एमडी और सीईओ उदय कोटक ने अपना हस्तलिखित त्यागपत्र X पर शेयर करते हुए लिखा है, अगले कुछ महीनों में व्यक्तिगत प्रतिबद्धताओं में व्यस्त रहने वाला हूं। मेरे बड़े बेटे की शादी के कार्यक्रम की योजना बन रही है। कोटक के बेटे जय ने पूर्व मिस इंडिया अदिति से मई में सगाई की पुष्टि की थी।'
'[business]','जेट एयरवेज़ के संस्थापक नरेश गोयल को विशेष पीएमएलए अदालत ने ₹538 करोड़ के बैंक धोखाधड़ी मामले में शनिवार को 11 सितंबर तक प्रवर्तन निदेशालय (ईडी) की हिरासत में भेज दिया। इससे पहले ईडी ने जुलाई में गोयल से जुड़े 6-7 ठिकानों पर छापेमारी की थी। इस साल मई में सीबीआई ने इससे संबंधित एक एफआईआर भी दर्ज की थी।'
'[business]','कोटक महिंद्रा बैंक के एमडी और सीईओ पद से इस्तीफा देने वाले उदय कोटक ने कहा है कि उनके उत्तराधिकारी के रूप में कार्यभार संभालने के लिए आरबीआई को 2 नाम भेजे गए हैं। उन्होंने आगे कहा, सुचारु बदलाव सुनिश्चित करने के लिए बैंक ने सभी आवश्यक कदम उठाए हैं और अब आरबीआई की मंज़ूरी का इंतज़ार है।'
'[business]','कोटक महिंद्रा बैंक के एमडी व सीईओ का पद छोड़ने वाले अरबपति बैंकर उदय कोटक ने बताया है कि 1985 में बैंक में किए गए ₹10,000 के निवेश का मूल्य अब लगभग ₹300 करोड़ है। उन्होंने कहा, मुझे यकीन है कि भारत का यह बैंक...देश को सामाजिक व आर्थिक महाशक्ति में बदलने में और अधिक महत्वपूर्ण भूमिका निभाता रहेगा।'
'[business]','कोटक महिंद्रा बैंक के सीईओ व एमडी पद से इस्तीफा देने वाले अरबपति उदय कोटक ने बताया है कि उन्होंने 38 साल पहले मुंबई में 300 वर्ग फीट के कार्यालय में 3 कर्मचारियों के साथ बैंक की शुरुआत की थी। एशिया के सबसे अमीर बैंकर ने बताया कि अभी इस बैंक के कर्मचारियों की संख्या 1 लाख से अधिक है।'
'[business]','एशिया के सबसे अमीर बैंकर उदय कोटक ने कोटक महिंद्रा बैंक के सीईओ व एमडी पद से इस्तीफा दे दिया है। हालांकि, वह कोटक महिंद्रा बैंक के गैर-कार्यकारी निदेशक बने रहेंगे। वहीं, कोटक महिंद्रा बैंक के मौजूदा जॉइंट एमडी दीपक गुप्ता अंतरिम व्यवस्था के तहत 31 दिसंबर तक बैंक के नए एमडी व सीईओ होंगे।'
'[world, business, national]','कनाडा ने शुक्रवार को कहा कि उसने भारत के साथ प्रस्तावित व्यापार समझौते पर बातचीत रोक दी है। एक अधिकारी ने कहा, व्यापार वार्ता लंबी और जटिल प्रक्रिया है...बातचीत को इसलिए रोका है ताकि समझ सकें कि फिलहाल कनाडा किस स्थिति में है। मई में दोनों देशों ने इस साल शुरुआती समझौते पर बात फाइनल करने का लक्ष्य रखा था।'
'[business]','जेट एयरवेज़ के संस्थापक नरेश गोयल को प्रवर्तन निदेशालय (ईडी) ने ₹538 करोड़ के बैंक धोखाधड़ी मामले में कई घंटों की पूछताछ के बाद गिरफ्तार कर लिया है। इससे पहले ईडी ने जुलाई में गोयल से जुड़े 6-7 ठिकानों पर छापेमारी की थी। यह मामला सीबीआई द्वारा इस साल मई में दर्ज की गई एक एफआईआर से जुड़ा है।'
'[business]','सरकार ने X पर 2013 और 2023 की भारतीय अर्थव्यवस्था की तुलना करते हुए खबरें शेयर की हैं जिसमें 2013 में पूर्व आरबीआई गवर्नर सी रंगराजन ने बताया था कि भारतीय अर्थव्यवस्था स्टैगफ्लेशन का सामना कर रही है। वहीं, 2023 के लेख में एसऐंडपी ग्लोबल ने भारतीय अर्थव्यवस्था का आकार वित्त वर्ष 2031 तक दोगुना होने की संभावना जताई है।'
'[business]','ग्लोबल फाइनेंस के सेंट्रल बैंकर रिपोर्ट कार्ड्स-2023 में आरबीआई के गवर्नर शक्तिकांत दास को A+ रेटिंग मिली है। उनके अलावा स्विट्ज़रलैंड व वियतनाम के केंद्रीय बैंक के गवर्नर को A+ ग्रेड मिला है। वहीं, इज़रायल समेत 8 देशों के केंद्रीय बैंकों के गवर्नरों को A जबकि श्रीलंका समेत 10 देशों के केंद्रीय बैंकों के गवर्नरों को A- ग्रेड मिला है।'
'[business]','भारतीय प्रतिस्पर्धा आयोग (सीसीआई) ने शुक्रवार को टाटा सन्स की विमानन कंपनी एअर इंडिया व विस्तारा के विलय को मंज़ूरी दे दी। इससे पहले नवंबर 2022 में सिंगापुर एयरलाइंस व टाटा सन्स ने एअर इंडिया व विस्तारा के विलय को मंज़ूरी दी थी। गौरतलब है कि विस्तारा, टाटा सन्स और सिंगापुर एयरलाइंस के संयुक्त स्वामित्व वाली विमानन कंपनी है।'
'[business, national]','आरबीआई ने मई-2023 में ₹2000 के नोट को चलन से बाहर करते हुए लोगों को उन्हें बैंक में जमा कराने या बदलवाने के लिए 30 सितंबर तक का वक्त दिया था। वहीं, छोटी बचत योजनाओं में निवेश के लिए पैन व आधार कार्ड को अनिवार्य कर दिया गया है और मौजूदा सब्सक्राइबर्स को 30 सितंबर तक आधार नंबर जुड़वाना होगा।'
'[business]','उद्योगपति एलन मस्क ने अपनी ट्रांसजेंडर बेटी जेना को लेकर कहा है, वह…पूरी तरह कम्युनिस्ट बन गई है...और सोचती है कि अमीर बुरे होते हैं। मस्क व उनकी पूर्व पत्नी जस्टिन विल्सन की बेटी जेना ने पिछले साल मस्क से संबंध तोड़ लिए थे। ब्लूमबर्ग के मुताबिक, $235 बिलियन की नेटवर्थ के साथ मस्क दुनिया के सबसे अमीर शख्स हैं।'
'[business]','बीएसई का सेंसेक्स शुक्रवार को 555.75 अंक चढ़कर 65,387.16 पर बंद हुआ जबकि एनएसई का निफ्टी 181.50 अंक बढ़कर 19,435.30 पर बंद हुआ। गौरतलब है कि सेंसेक्स की 30 कंपनियों में से 26 कंपनियों के शेयरों में तेज़ी रही। इस दौरान सेंसेक्स पर अल्ट्राटेक सीमेंट, सन फार्मा, नेस्ले इंडिया और लार्सन ऐंड टुब्रो (एलऐंडटी) के शेयरों में गिरावट रही।'
'[miscellaneous, business]','उद्योगपति एलन मस्क के बायोग्राफर ने खुलासा किया है कि मस्क की बेटी ने अपनी आंटी को भेजे मेेसेज में लिखा था, मैं ट्रांसजेंडर हूं...मेरा नाम जेना है...पापा को मत बताना। मस्क की बेटी ने पिछले साल उनसे रिश्ता तोड़ लिया था और मस्क ने इसके लिए कुलीन स्कूलों व विश्वविद्यालयों पर मार्क्सवादियों के बढ़ते प्रभाव को ज़िम्मेदार ठहराया था।'
'[business]','एनपीसीआई के मुताबिक, भारत में यूपीआई के ज़रिए अगस्त 2023 में ₹15.76 लाख करोड़ के 10.58 अरब लेनदेन हुए जो अगस्त 2022 के मुकाबले ट्रांज़ैक्शन संख्या से 61% व ट्रांज़ैक्शन मूल्य से 47% अधिक है। बकौल एनपीसीआई, जुलाई में ₹15.34 लाख करोड़ के 9.96 अरब ट्रांज़ैक्शन्स हुए थे जबकि जून में ₹14.75 लाख करोड़ के 9.34 अरब ट्रांज़ैक्शन्स हुए थे।'
'[business]','भारत ने अगस्त में रूस से 1.57 मिलियन बैरल/दिन कच्चे तेल का आयात किया जो पिछले महीने की तुलना में 24% कम और 7 महीने (जनवरी) के बाद सबसे कम है। यह गिरावट छूट में कमी के कारण रही है। इससे पहले मई में भारत 2.15 मिलियन बैरल/दिन रूसी तेल का आयात कर अपने उच्चतम स्तर पर पहुंच गया था।'
'[business, national]','सरकार ने गुरुवार को बताया कि मौजूदा वित्त वर्ष की अप्रैल-जून तिमाही में भारत की जीडीपी दर 7.8% रही जो 4 तिमाही में सर्वाधिक है। इस अवधि में भारत की तुलना में चीन की जीडीपी वृद्धि दर 6.3%, इंडोनेशिया की 5.17%, रूस की 4.9%, स्पेन की 1.8%, दक्षिण कोरिया की 0.9% और यूके की 0.4% रही।'
'[business, national]','ऑर्गेनाइज़्ड क्राइम ऐंड करप्शन रिपोर्टिंग प्रोजेक्ट (ओसीसीआरपी) ने अदाणी ग्रुप के खिलाफ स्टॉक के हेरफेर के नए आरोप लगाए हैं। खोजी पत्रकारों के अंतर्राष्ट्रीय नेटवर्क ओसीसीआरपी की स्थापना पॉल राडू और ड्रू सलिवन ने 2007 में की थी। शुरुआत में यूएनडीईएफ द्वारा फंडेड ओसीसीआरपी को अब अरबपति जॉर्ज सोरोस की ओपन सोसायटी फाउंडेशंस समेत कई संस्थाओं का समर्थन हासिल है।'
'[business]','सांख्यिकी और कार्यक्रम कार्यान्वयन मंत्रालय द्वारा गुरुवार को जारी आंकड़ों के अनुसार, मौजूदा वित्त वर्ष 2023-24 की अप्रैल-जून तिमाही में भारत की जीडीपी वृद्धि दर 7.8% रही जो 4 तिमाही का सर्वाधिक आंकड़ा है। पिछले वित्त वर्ष की चौथी तिमाही में जीडीपी वृद्धि दर 6.1% रही थी। 2022-23 की पहली तिमाही में जीडीपी वृद्धि दर 13.1% थी।'
'[business, national]','सरकार ने गुरुवार को जया वर्मा सिन्हा को रेलवे बोर्ड की पहली महिला सीईओ एवं अध्यक्ष नियुक्त किया और वह अनिल कुमार लाहोटी की जगह लेंगी। जया 1 सितंबर या उसके बाद कार्यभार संभालेंगी और उनका कार्यकाल 31 अगस्त 2024 तक होगा। इलाहाबाद यूनिवर्सिटी की पूर्व छात्रा जया वर्मा 1988 में भारतीय रेलवे यातायात सेवा में शामिल हुईं थीं।'
'[business]','ओसीसीआरपी ने दावा किया है कि मॉरीशस के एक इन्वेस्टमेंट फर्म के ज़रिए 2 लोगों ने अदाणी समूह की सूचीबद्ध कंपनी में लाखों डॉलर्स निवेश किए थे। बकौल ओसीसीआरपी, दोनों निवेशक अदाणी समूह से संबद्ध कंपनियों के डायरेक्टर और शेयरधारक थे और उन्होंने जिस फंड से ट्रेडिंग की उसे अदाणी परिवार के सदस्य द्वारा नियंत्रित कंपनी से निर्देश मिले थे।'
'[business]','अदाणी समूह ने जॉर्ज सोरोस के ऑर्गेनाइज़्ड क्राइम ऐंड करप्शन रिपोर्टिंग प्रोजेक्ट (ओसीसीआरपी) के समूह में छिपे विदेशी निवेशक होने के आरोपों का खंडन किया है। आरोपों को रिसाइक्लड बताते हुए समूह ने कहा, हमें इसकी आशंका थी। बकौल ओसीसीआरपी, रहस्यमयी निवेशकों ने मॉरीशस के अपारदर्शी फंड्स के ज़रिए अदाणी की सूचीबद्ध कंपनियों में करोड़ों डॉलर का निवेश किया है।'
'[business, technology]','आईटी मंत्री अश्विनी वैष्णव ने बुधवार को बताया कि 32 ग्लोबल इलेक्ट्रॉनिक्स कंपनियों ने सरकार के इंसेंटिव प्रोग्राम के तहत भारत में लैपटॉप, पीसी और अन्य हार्डवेयर बनाने के लिए अप्लाई किया है। उन्होंने बताया, इनमें एचपी, डेल, एसर, लेनोवो, थॉमसन, वीवीडीएन, फॉक्सकॉन और नेटवेयर शामिल हैं। दरअसल, सरकार ने लैपटॉप के आयात पर पाबंदियां लगाने का एलान किया है।'
'[business]','भारतपे के पूर्व सीओओ ध्रुव धनराज बहल के कंपनी छोड़ने के बाद भारतपे के पूर्व एमडी अशनीर ग्रोवर ने हरियाणवी में ट्वीट किया है। उन्होंने लिखा, ताऊ! थारे से ना होने वाला...तै चौधरी बाणन लग रह्या...थारे बालक छोड़ के भग लिए, पाछे को हो ले। पिछले कुछ महीनों में सीटीओ विजय अग्रवाल समेत कई शीर्ष कर्मचारियों ने भारतपे छोड़ा है।'
'[business, entertainment]','रिपोर्ट्स के मुताबिक, ज़ीरोधा के अरबपति को-फाउंडर निखिल कामत ऐक्ट्रेस रिया चक्रवर्ती के साथ रिलेशनशिप में हैं। इससे पहले रिपोर्ट्स थीं कि कामत ऐक्ट्रेस-मिस वर्ल्ड 2017 मानुषी छिल्लर को डेट कर रहे हैं। बकौल रिपोर्ट्स, निखिल और मानुषी ने इंस्टाग्राम पर एक-दूसरे को अनफॉलो कर दिया है जबकि रिया व निखिल ने एक-दूसरे को फॉलो करना शुरू कर दिया है।'
'[world, business]','भारतीय विदेश मंत्रालय के प्रवक्ता अरिंदम बागची ने कहा है कि सिंगापुर की खाद्य सुरक्षा की आवश्यकताओं को देखते हुए भारत ने उसे चावल निर्यात करने का फैसला लिया है। बागची के मुताबिक, भारत और सिंगापुर करीबी रणनीतिक साझेदार हैं और उनमें घनिष्ठ आर्थिक संबंध हैं। बकौल बागची, दोनों देशों के बीच मज़बूत जुड़ाव है।'
'[business]','कैलिफोर्निया (अमेरिका) में नीलइन्फो के भारतीय-अमेरिकी सीईओ किशोर केथिनेनी को बैंक धोखाधड़ी और टैक्स ना चुकाने को लेकर 2 साल जेल की सज़ा सुनाई गई है। वह रोज़गार कर के तौर पर $2 मिलियन से अधिक का भुगतान करने में विफल रहे थे। केथिनेनी ने स्वीकार किया कि उन्होंने धोखाधड़ी से $3.1 मिलियन से अधिक का ऋण लिया था।'
'[business, national]','भजनपुरा (दिल्ली) में मंगलवार देर रात एमेज़ॉन के 36-वर्षीय सीनियर मैनेजर की सिर में गोली मारकर हत्या कर दी गई। पुलिस ने बताया कि शख्स बाइक से जा रहा था तभी स्कूटी व बाइक सवार 5 लड़कों ने घेरकर उस पर हमला किया। बकौल पुलिस, हमले में एक अन्य व्यक्ति घायल हो गया जिसे अस्पताल में भर्ती कराया गया है।'
'[business]','केंद्रीय मंत्री नितिन गडकरी ने मंगलवार को 100% इथेनॉल पर चलने वाली दुनिया की पहली बीएस-VI (स्टेज-II) इलेक्ट्रिफाइड फ्लेक्स-फ्यूल कार लॉन्च की। फ्लेक्स-फ्यूल वाहनों में एक इंटरनल कंबस्चन इंजन होता है जो एक से अधिक प्रकार के ईंधन पर चल सकता हैं। फ्लेक्स-फ्यूल का आधिकारिक नाम ई85 है जिसमें 85% इथेनॉल और 15% गैसोलीन या अन्य हाइड्रोकार्बन होते हैं।'
'[miscellaneous, business]','ब्लूमबर्ग की रिपोर्ट के मुताबिक, अमेरिकी कंपनी सिटाडेल एलएलसी असाधारण कौशल वाले इंटर्न्स को $19,200/माह (₹16 लाख/माह) दे रही है। कंपनी ने 11-हफ्ते की इंटर्नशिप के लिए चुने गए छात्रों को बिज़नेस क्लास में सफर कराया और हॉन्ग-कॉन्ग के 5-स्टार होटल में ठहराया। सिटाडेल के सीईओ केन ग्रिफिन के प्रतिनिधियों ने 69,000 आवेदकों में से इन इंटर्न्स को चुना था।'
'[business]','मनीकंट्रोल के अनुसार, भारतीय एडटेक स्टार्टअप बायजू की चीफ बिज़नेस ऑफिसर प्रत्युषा अग्रवाल, बायजू के ट्यूशन सेंटर के बिज़नेस हेड हिमांशु बजाज और कक्षा 4-10 तक के बिज़नेस हेड मुकुट दीपक ने मंगलवार को इस्तीफा दे दिया। गौरतलब है, प्रत्युषा फरवरी 2022 में बायजू के साथ जुड़ी थीं जबकि बजाज नवंबर 2021 में फर्म के साथ जुड़े थे।'
'[business, national]','केंद्रीय मंत्री अनुराग ठाकुर ने कैबिनेट की बैठक के बाद कहा है कि सरकार ने सभी उपभोक्ताओं के लिए घरेलू एलपीजी सिलिंडर की कीमत में ₹200 की कटौती करने को मंज़ूरी दे दी है। ठाकुर ने कहा कि साथ ही 75 लाख महिलाओं को उज्ज्वला योजना के तहत नए एलपीजी कनेक्शन दिए जाएंगे।'
'[business]','इन्फोसिस के पूर्व सीएफओ टीवी मोहनदास पई ने एमएसएमई को सशक्त बनाने के लिए क्या करना चाहिए सवाल पर कहा है कि सेंसेक्स या निफ्टी में शामिल बड़ी-बड़ी कंपनियों द्वारा समय से भुगतान नहीं करना एमएसएमई के सामने सबसे बड़ी चुनौती है और यह शर्मनाक है। उन्होंने कहा, हमें सुनिश्चित करना होगा कि एमएसएमई को 10-दिनों के भीतर भुगतान मिले।'
'[business]','रिपोर्ट के अनुसार, फर्स्टक्राई के संस्थापक सुपम माहेश्वरी पर कथित $50 मिलियन (₹413 करोड़) की टैक्स चोरी का आरोप है और आयकर विभाग इसकी जांच कर रहा है। बकौल रिपोर्ट, फर्स्टक्राई के करीब 6 निवेशकों से भी पूछताछ के लिए संपर्क किया गया है जिनमें प्राइवेट इक्विटी फर्म क्रिसकैपिटल मैनेजमेंट और सुनील भारती मित्तल का फैमिली ऑफिस भी शामिल है।'
'[world, business]','आईएमएफ के डेटा का हवाला देकर न्यूज़18 ने एक क्रिएटिव डेटा शेयर किया है जिसके मुताबिक जी20 देशों में भारत की प्रति व्यक्ति जीडीपी सबसे कम है। जी20 के 19 देशों में अमेरिका, ऑस्ट्रेलिया और कनाडा की प्रति व्यक्ति जीडीपी सर्वाधिक है जबकि यूरोपीय संघ के सदस्य देशों में सर्वाधिक प्रति व्यक्ति जीडीपी लग्ज़मबर्ग और आयरलैंड की है।'
'[business]','टाइगर ग्लोबल द्वारा संचालित वेंचर कैपिटल फंड इंटरनेट फंड III पीटीई लिमिटेड सोमवार को बल्क डील के माध्यम से फूड डिलीवरी ऐप ज़ोमैटो में अपनी बची हुई पूरी हिस्सेदारी ₹1,123.85 करोड़ में बेचकर कंपनी से बाहर हो गई। इंटरनेट फंड III ने ज़ोमैटो के 12.34 करोड़ शेयर या 1.44% हिस्सेदारी ₹91.01 प्रति शेयर की औसत कीमत पर बेची।'
'[business]','रॉयटर्स के अनुसार, सेबी ने जांच में पाया है कि अदाणी समूह की सूचीबद्ध कंपनियों ने जानकारियां सार्वजनिक करने के नियम और ऑफशोर फंड रखने की सीमा का उल्लंघन किया है। ये उल्लंघन कथित तौर पर तकनीकी हैं जिसके लिए सिर्फ आर्थिक दंड लगेगा। अदाणी समूह पर हिंडनबर्ग रिसर्च के आरोपों के बाद सेबी ने यह जांच शुरू की थी।'
'[business]','अरबपति मुकेश अंबानी ने रिलायंस इंडस्ट्रीज़ की 46वीं एजीएम में घोषणा की है कि अगले 5 वर्षों तक वह कंपनी के चेयरमैन और मैनेजिंग डायरेक्टर (एमडी) बने रहेंगे। उन्होंने कहा कि वह अपने बच्चों आकाश, अनंत और ईशा सहित नए लीडर्स को सलाह देते रहेंगे। कंपनी ने आकाश, अनंत और ईशा को बोर्ड में शामिल करने की घोषणा की है।'
'[business]','रिलायंस इंडस्ट्रीज़ ने सोमवार को अपनी 46वीं एजीएम में बताया कि नीता अंबानी कंपनी का बोर्ड छोड़ रही हैं और ईशा, आकाश व अनंत अंबानी बोर्ड में शामिल होंगे। मुकेश अंबानी ने कहा कि 19 सितंबर को जियो एयरफाइबर लॉन्च किया जाएगा। बकौल अंबानी, जियो फाइनेंशियल सर्विसेज़ बीमा क्षेत्र में उतरेगी और रिलायंस 5-साल में 100 कंप्रेस्ड बायोगैस प्लांट लगाएगी।'
'[business]','रिलायंस इंडस्ट्रीज़ के चेयरमैन मुकेश अंबानी ने कंपनी की वार्षिक आम बैठक में कहा है कि कंपनी ने पिछले 10 वर्षों में $150 बिलियन का निवेश किया है। उन्होंने कहा कि यह किसी भारतीय कंपनी द्वारा इस समयावधि में किया गया अबतक का सर्वाधिक निवेश है। बकौल अंबानी, हमने असंभव लगने वाले लक्ष्य तय किए और उन्हें हासिल किया है।'
'[business]','रिलायंस इंडस्ट्रीज़ ने सोमवार को कहा कि रिलायंस फाउंडेशन की चेयरपर्सन नीता अंबानी कंपनी के बोर्ड की सभी बैठकों में बतौर परमानेंट इन्वाइटी शामिल होंगी। दरअसल, नीता अंबानी ने रिलायंस इंडस्ट्रीज़ के बोर्ड से इस्तीफा दे दिया है। इस बीच रिलायंस इंडस्ट्रीज़ ने उनके बेटे आकाश व अनंत अंबानी और बेटी ईशा अंबानी को बोर्ड में शामिल किया है।'
'[business, national]','उपभोक्ता मामले विभाग के आंकड़ों के अनुसार, देश के कई हिस्सों में टमाटर की कीमतें गिरकर ₹20 प्रति किलोग्राम तक हो गई हैं। आपूर्ति में वृद्धि के कारण टमाटर की कीमतों में तेज़ गिरावट दर्ज की गई है। दरअसल, अनियमित मॉनसून और आपूर्ति में कमी के कारण इस महीने की शुरुआत में टमाटर की कीमतें ₹260/किलोग्राम तक पहुंच गई थीं।'
'[business]','रिलायंस इंडस्ट्रीज़ के चेयरमैन मुकेश अंबानी ने सोमवार को मुंबई में कंपनी की 46वीं वार्षिक आम बैठक (एजीएम) में कहा कि जियो फाइनेंशियल सर्विसेज़ (जेएफएस) वैश्विक कंपनियों के साथ साझेदारी कर बीमा क्षेत्र में उतरेगी। उन्होंने आगे कहा कि जियो फाइनेंशियल सर्विसेज़ अपने ग्राहकों को लाइफ, जनरल और हेल्थ इंश्योरेंस जैसी सेवाएं उपलब्ध करवाएगी।'
'[business]','रिलायंस इंडस्ट्रीज़ के चेयरमैन मुकेश अंबानी की पत्नी नीता अंबानी ने कंपनी का बोर्ड छोड़ दिया है जो आज से प्रभावी होगा। वहीं, कंपनी ने मुकेश अंबानी के बेटे आकाश और अनंत व बेटी ईशा को बोर्ड में शामिल करने की घोषणा की है। बकौल कंपनी, नीता अपना अधिकांश समय रिलायंस फाउंडेशन को देने के लिए बोर्ड छोड़ रही हैं।'
'[business]','रिपोर्ट्स के मुताबिक, सरकार भारतीय जीवन बीमा निगम (एलआईसी) व स्टेट बैंक ऑफ इंडिया (एसबीआई) के चेयरमैन की सेवानिवृत्ति की आयु बढ़ाकर 65 वर्ष करने पर विचार कर रही है। अधिकारी ने कहा कि सार्वजनिक क्षेत्र के सभी बैंकों के प्रबंध निदेशकों की भी सेवानिवृत्ति की आयु 60 वर्ष से बढ़ाकर 62 वर्ष करने का प्रस्ताव रखा गया है।'
'[business]','दुनिया के सबसे अमीर व्यक्ति एलन मस्क ने भारत के बाहर शीर्ष ग्लोबल कंपनियों के भारतीय मूल के सीईओ की सूची वाले ट्वीट पर प्रतिक्रिया देते हुए लिखा है, उम्दा। इन सीईओ में अल्फाबेट व गूगल के सीईओ सुंदर पिचाई, माइक्रोसॉफ्ट के चेयरमैन व सीईओ सत्या नडेला और स्टारबक्स के सीईओ लक्ष्मण नरसिम्हन का नाम शामिल है।'
'[business, national]','दिल्ली-मुंबई एक्सप्रेसवे पर एक पेट्रोल टैंकर से रोल्स-रॉयस के टकराने के मामले में हरियाणा पुलिस ने कुबेर ग्रुप के मालिक विकास मालू को पूछताछ के लिए बुलाया है। मालू को नोटिस भेजकर जांच में शामिल होने को कहा गया है और पुलिस के मुताबिक, अस्पताल से छुट्टी मिलने पर उनसे पूछताछ होगी। हादसे में 2 लोगों की मौत हुई थी।'
'[business, national]','अगले महीने अलग-अलग राज्यों व केंद्र शासित प्रदेशों में त्योहारों, रविवार और दूसरे व चौथे शनिवार पर कुल 16 दिन बैंक बंद रहेंगे। इन अवकाशों में श्री कृष्ण जन्माष्टमी, वरसिद्धि विनायक व्रत, गणेश चतुर्थी, श्री नारायण गुरु समाधि दिवस, ईद-ए-मिलाद आदि शामिल हैं। दिल्ली में रविवार-शनिवार के अवकाश के अलावा सिर्फ 28 अगस्त को अवकाश रहेगा।'
'[business, national]','सरकार ने प्रमुख अर्थव्यवस्थाओं से भारत की जीडीपी विकास दर की तुलना का ग्राफ शेयर किया है। ग्राफ में भारत 5.9% की जीडीपी विकास दर (2023) के साथ शीर्ष पर है जिसके बाद चीन (5.2%), अमेरिका (1.6%), कनाडा (1.5%) और जापान (1.3%) का स्थान है। सरकार ने लिखा, भारतीय अर्थव्यवस्था...वैश्विक मंच पर अपने शानदार...विकास को दर्शा रही है।'
'[business, national]','उद्योगपति विकास मालू के वकील का दावा है कि हरियाणा में दुर्घटनाग्रस्त हुई ₹10 करोड़ की रोल्स-रॉयस फैंटम की रफ्तार 100-120 किमी/घंटे से अधिक नहीं थी। बकौल वकील, मालू कार खरीदने से पहले उसे टेस्ट ड्राइव के लिए ले गए थे जिसे लग्ज़री कारों का एक्सपर्ट ड्राइवर चला रहा था। वकील ने कहा, विकास बैठकर...कार की परफॉर्मेंस देख रहे थे।'
'[business]','रक्षा मंत्रालय ने भारतीय नौसेना के लिए 5 फ्लीट सपोर्ट शिप खरीदने के लिए हिंदुस्तान शिपयार्ड लिमिटेड (एचएसएल) को ₹19,000 करोड़ का ऑर्डर दिया है। सरकार ने कहा कि 44,000 टन श्रेणी के ये जहाज़ किसी भारतीय शिपयार्ड द्वारा देश में बनाए जाने वाले अपनी तरह के पहले जहाज़ होंगे और इन्हें स्वदेशी रूप से डिज़ाइन व निर्मित किया जाएगा।'
'[business, national]','उद्योगपति विकास मालू के वकील आरके ठाकुर ने बताया है कि दिल्ली-मुंबई एक्सप्रेसवे पर हरियाणा में पेट्रोल टैंकर से टकराकर दुर्घटनाग्रस्त हुई रोल्स-रॉयस कार में विकास भी सवार थे। हालांकि, दुर्घटना के वक्त विकास के काफी तेज़ रफ्तार में कार ड्राइव करने के आरोप पर ठाकुर ने कहा, विकास मालू ठीक से चल नहीं सकते तो वह कार कैसे चलाएंगे?'
'[business]','भारत इलेक्ट्रॉनिक्स लिमिटेड (बीईएल) को जुलाई व अगस्त में अब तक ₹3,289 करोड़ के ऑर्डर मिले हैं जिसमें हिंदुस्तान शिपयार्ड्स लिमिटेड से मिला ₹1,075 करोड़ का ऑर्डर शामिल है। कंपनी ने बताया, ये ऑर्डर पहले मिल चुके ₹8,091 करोड़ के ऑर्डर के अतिरिक्त हैं। इसके साथ बीईएल को वित्त वर्ष 2023-24 में अब तक ₹11,380 करोड़ के ऑर्डर मिले हैं।'
'[business, national]','रिपोर्ट्स के मुताबिक, जिस रोल्स-रॉयस कार में उद्योगपति विकास मालू घायल हुए थे वह हादसे से पहले 200 किलोमीटर/घंटे से अधिक की रफ्तार से चल रही थी। गौरतलब है कि दिल्ली-मुंबई एक्सप्रेसवे पर हरियाणा में टैंकर से टकराकर विकास मालू की कार दुर्घटनाग्रस्त हो गई थी और इस हादसे में टैंकर के ड्राइवर व हेल्पर की मौत हो गई थी।'
'[world, business]','फ्रांस अतिरिक्त वाइन को नष्ट करने के लिए €200 मिलियन (₹1,780 करोड़ से अधिक) आवंटित कर रहा है। बीयर की ओर लोगों का झुकाव बढ़ने से वाइन की घटती मांग और वाइन निर्माताओं को हो रहे नुकसान के बीच यह कदम उठाया गया है। इसका उद्देश्य कीमतों में गिरावट को रोकना है ताकि वाइन निर्माताओं को फिर मुनाफा हो सके।'
'[business, national, technology]','बी20 समिट में शुक्रवार को टाटा संस के चेयरमैन एन चंद्रशेखरन ने कहा कि आज कोई अपने साथ कैश नहीं रखता है। उन्होंने कहा, (डिजिटल) पेमेंट सिस्टम ने हमारे कामकाज़ के तरीके को पूरी तरह से बदल दिया है...नारियल पानी बेचने वाला दुकानदार भी कहता है- गूगल पे करेंगे या फोन पे? उसके पास कैश लेने का समय नहीं है।'
'[business]','दिल्ली-मुंबई एक्सप्रेसवे पर हरियाणा में पेट्रोल टैंकर से टकराकर दुर्घटनाग्रस्त हुई रोल्स-रॉयस कार में सवार लोगों में विकास मालू भी शामिल थे। मालू कुबेर ग्रुप के मालिक हैं और 1993 में इसके निदेशक बने थे। इस साल मालू की पत्नी ने उन पर अभिनेता सतीश कौशिक की हत्या करने का आरोप लगाया था जिसे मालू ने खारिज कर दिया था।'
'[business]','एक वरिष्ठ पुलिस अधिकारी ने पुष्टि की है कि दिल्ली-मुंबई एक्सप्रेसवे पर हरियाणा में पेट्रोल टैंकर से टकराकर दुर्घटनाग्रस्त हुई रोल्स-रॉयस कार में उद्योगपति और कुबेर समूह के निदेशक विकास मालू भी सवार थे। मालू का गुरुग्राम के एक अस्पताल में इलाज चल रहा है। नूंह के एसपी ने बताया कि एफआईआर दर्ज कर जांच की जा रही है।'
'[business]','बाज़ार नियामक सेबी ने अदाणी-हिंडनबर्ग मामले में सुप्रीम कोर्ट में स्टेटस रिपोर्ट सौंप दी है। बकौल सेबी, उसने कुल 24 मामलों में से 22 में जांच पूरी कर ली है। गौरतलब है, हिंडनबर्ग रिसर्च की रिपोर्ट में अदाणी समूह की कंपनियों पर धोखाधड़ी के आरोप लगाए जाने के बाद कंपनियों के बाज़ार पूंजीकरण में $100 बिलियन की गिरावट आई थी।'
'[business]','रेनॉल्ड्स ने उस वायरल पोस्ट को फेक बताते हुए स्पष्टीकरण जारी किया है जिसमें दावा किया गया है कि कंपनी अपने आइकॉनिक 045 बॉल पेन को बंद कर रही है। रेनॉल्ड्स इंडिया ने कहा कि यह खबर पूरी तरह निराधार है और इसका उद्देश्य लोगों को गुमराह करना है। वायरल पोस्ट को 23 लाख से अधिक व्यूज़ मिल चुके हैं।'
'[business]','बीएसई का सेंसेक्स शुक्रवार को 365.83 अंक टूटकर 64,886.51 पर बंद हुआ। इस दौरान एनएसई का निफ्टी 120.90 अंक गिरकर 19,265.80 पर बंद हुआ। गौरतलब है कि सेंसेक्स की 30 कंपनियों में से 23 कंपनियों के शेयरों में गिरावट रही और सबसे ज़्यादा गिरावट इंडसइंड बैंक, जेएसडब्ल्यू स्टील, लार्सन ऐंड टुर्बो (एलऐंडटी) और अल्ट्राटेक सीमेंट के शेयरों में रही।'
'[business]','टेलीकॉम कंपनी टी-मोबाइल ने अमेरिका में 7% कर्मचारियों (लगभग 5,000) को नौकरी से निकालने का एलान किया है। सीईओ माइक सीवर्ट ने कहा कि यह कटौती अगले 5 सप्ताह में होगी और इससे कॉर्पोरेट व बैक-ऑफिस में कार्यरत कर्मचारी प्रभावित होंगे। टी-मोबाइल ने जुलाई में 5.6 मिलियन से 5.9 मिलियन के बीच वायरलेस सब्सक्राइबर्स के जुड़ने की उम्मीद जताई थी।'
'[business, technology]','माइक्रोसॉफ्ट ने 28 साल पहले 24 अगस्त 1995 को विंडोज़ 95 को लॉन्च किया था। यह माइक्रोसॉफ्ट विंडोज़ का पहला वर्ज़न था जिसमें टास्कबार, स्टार्ट बटन व इंटरनेट ऐक्सेस था। माइक्रोसॉफ्ट के को-फाउंडर बिल गेट्स ने विंडोज़ 95 के लॉन्च इवेंट में डांस करते हुए अपना वीडियो X पर शेयर करते हुए लिखा, कुछ यादें हमेशा आपके साथ रहती हैं।'
'[business]','स्टेपस्टोन ग्रुप की अगुआई वाले फंडिंग राउंड में $200 मिलियन जुटाकर क्विक-कॉमर्स स्टार्टअप ज़ेप्टो $1.4 बिलियन के मूल्यांकन के साथ इस साल भारत का पहला यूनिकॉर्न स्टार्टअप बन गया है। स्टैनफोर्ड के ड्रॉपआउट्स आदित पालिचा व कैवल्य वोहरा ने 2021 में ज़ेप्टो की स्थापना की थी। गौरतलब है, मॉलबायो डायग्नोस्टिक्स सितंबर 2022 में यूनिकॉर्न बनने वाला आखिरी भारतीय स्टार्टअप था।'
'[business]','नीदरलैंड्स की शराब बनाने वाली कंपनी हेनेकेन ने अपने रूसी कारोबार को अर्नेस्ट ग्रुप को €1 (₹90) में बेचने का सौदा किया है। दुनिया की दूसरी सबसे बड़ी शराब बनाने वाली कंपनी हेनेकेन ने यूक्रेन पर रूसी आक्रमण के बाद रूस से बाहर निकलने की घोषणा की थी। बकौल हेनेकेन, इस सौदे से उसे €300 मिलियन का नुकसान होगा।'
'[business]','अधिकारियों के अनुसार, सीबीआई ने ₹1,964 करोड़ के कथित बैंक फ्रॉड के मामले में वीज़ा पावर और उसके पूर्व चेयरमैन विशंभर सरन के खिलाफ एफआईआर दर्ज की है। सीबीआई ने पंजाब नैशनल बैंक (पीएनबी) की शिकायत पर यह कार्रवाई की है। 14 लेंडर्स के कंसोर्टियम में से एक पीएनबी ने वीज़ा पावर को ₹394 करोड़ का ऋण स्वीकृत किया था।'
'[sports, business]','18 वर्षीय ग्रैंडमास्टर आर प्रग्नानंदा के चेस वर्ल्ड कप-2023 के फाइनल में हारने पर महिंद्रा ग्रुप के चेयरमैन आनंद महिंद्रा ने ट्वीट किया, प्रग्नानंदा आप उप-विजेता नहीं हैं। यह गोल्ड मेडल और प्रतिष्ठा पाने की दिशा में आपकी तैयारी है। उन्होंने कहा, ज़िदंगी जीने और जीतने के लिए कई लड़ाइयां लड़नी पड़ती हैं और आपने यह सीख लिया है।'
'[business]','वित्तीय संकट में फंसी एयरलाइन गो फर्स्ट ने परिचालन संबंधी कारणों का हवाला देते हुए 27 अगस्त 2023 तक शेड्यूल्ड अपनी सभी उड़ानों को रद्द कर दिया है। गो फर्स्ट ने कहा, उड़ानें रद्द होने के कारण हुई असुविधा के लिए हम क्षमा चाहते हैं। इससे पहले एयरलाइन ने 24 अगस्त तक अपनी उड़ानें रद्द करने की घोषणा की थी।'
'[world, business]','अमेरिकी सैंडविच चेन सबवे ने गुरुवार को बताया कि रॉर्क कैपिटल उसका अधिग्रहण करेगी और सबवे ने इसके लिए एक समझौता किया है। रॉर्क कैपिटल एक प्राइवेट अमेरिकी इक्विटी फर्म है जो करीब $37 बिलियन की संपत्ति का मैनेजमेंट करती है। सबवे ने सौदे की रकम सार्वजनिक नहीं की है लेकिन उसने कथित तौर पर $10 बिलियन मांगे थे।'
'[business]','दिल्ली हाईकोर्ट ने स्पाइसजेट और इसके सीएमडी अजय सिंह को एयरलाइन के पूर्व प्रमोटर कलानिधि मारन को 10 सितंबर तक ₹100 करोड़ देने को कहा है। दरअसल, मारन ने उनके पक्ष में दिए गए ऑर्बिट्रेशन के फैसले को लागू करने की मांग की थी। वहीं, कोर्ट ने भुगतान नहीं करने पर अजय सिंह को गिरफ्तारी की चेतावनी भी दी है।'
'[business]','बीएसई का सेंसेक्स गुरुवार को 180.96 अंक टूटकर 65,252.34 पर बंद हुआ। इस दौरान एनएसई का निफ्टी 57.30 अंक गिरकर 19,386.70 पर बंद हुआ। गौरतलब है कि सेंसेक्स की 30 कंपनियों में से 18 कंपनियों के शेयरों में गिरावट रही और सबसे ज़्यादा गिरावट जियो फाइनेंशियल सर्विसेज़, रिलायंस इंडस्ट्रीज़, पावर ग्रिड और जेएसडब्ल्यू स्टील के शेयरों में रही।'
'[world, business]','रूसी राष्ट्रपति व्लादिमीर पुतिन के खिलाफ सैन्य विद्रोह करने वाले वैगनर ग्रुप के प्रमुख येवगेनी प्रिगोज़िन की रूस में एक विमान दुर्घटना में मौत होने को लेकर एक X यूज़र ने लिखा है, इसमें ज़्यादा वक्त नहीं लगा। इस पर प्रतिक्रिया देते हुए दुनिया के सबसे अमीर शख्स एलन मस्क ने लिखा है, मेरी उम्मीद से अधिक समय लगा।'
'[business]','लखानी अरमान समूह के एमडी गुंजन लखानी का बुधवार को 50 साल की उम्र में निधन हो गया। पुलिस ने बताया कि लखानी अरमान समूह के चेयरमैन केसी लखानी के पुत्र गुंजन पिछले कुछ समय से बीमार चल रहे थे और उनका गुरुग्राम के मेदांता अस्पताल में इलाज चल रहा था। रिपोर्ट्स के मुताबिक, उनका अंतिम संस्कार गुरुवार को होगा।'
'[business, technology]','अदाणी समूह के चेयरमैन गौतम अदाणी ने बुधवार को चंद्रमा की सतह पर चंद्रयान-3 की सफल लैंडिंग के बाद कहा है, इसरो को बधाई! आप वाकई देश का गौरव हैं। अदाणी ने X (पूर्व में ट्विटर) पर लिखा, अंतरिक्ष अभियानों को अंजाम देने की किसी देश की क्षमता उसके आत्मविश्वास को दर्शाती है और यह भारत का समय है।'
'[business, technology]','वेदांता के चेयरमैन अनिल अग्रवाल ने बुधवार को चंद्रमा की सतह पर चंद्रयान-3 की सफल लैंडिंग के बाद कहा है, चांद को कह दो हम आ गए। अग्रवाल ने X (पूर्व में ट्विटर) पर लिखा, यह हर भारतीय के लिए एक विशेष क्षण है! मैं हर भारतीय को गौरवान्वित करने के लिए इसरो के वैज्ञानिकों का धन्यवाद करता हूं।'
'[business]','चंद्रमा पर बुधवार को चंद्रयान-3 की प्रस्तावित लैंडिंग से पहले स्पेस सेक्टर से जुड़ी भारतीय कंपनियों के शेयरों में तेज़ी आई है। अंतरिक्ष में प्रक्षेपण के लिए इस्तेमाल होने वाले उपकरण, इलेक्ट्रॉनिक कंपोनेंट और अन्य सामानों की आपूर्ति करने वाली 13 कंपनियों का बाज़ार मूल्यांकन इस हफ्ते $2.5 मिलियन बढ़ गया। इसमें लिंडे इंडिया के शेयर सर्वाधिक (23%) चढ़े।'
'[business]','रिलायंस रिटेल वेंचर्स ने बुधवार को बताया कि कतर इन्वेस्टमेंट अथॉरिटी (क्यूआईए) ₹8,278 करोड़ में कंपनी में 0.99% की हिस्सेदारी खरीदेगी। रिलायंस रिटेल वेंचर्स में यह निवेश ₹8.278 लाख करोड़ के प्री-मनी वैल्यूएशन पर हो रहा है। गौरतलब है कि रिलायंस रिटेल ने पिछली बार 2020 में फंडरेज़ किया था जिससे उसने वैश्विक निवेशकों से ₹47,265 करोड़ जुटाए थे।'
'[miscellaneous, business]','टेस्ला के सीईओ एलन मस्क ने X पर शेयर की गई शेरवानी पहने हुए एआई-जेनरेटेड उनकी तस्वीर पर प्रतिक्रिया देते हुए लिखा है कि वह भारत आने के लिए उत्सुक हैं। वहीं, भारत के चंद्रयान-3 का बजट हॉलीवुड फिल्म इंटरस्टेलर के बजट से कम होने संबंधी पोस्ट पर मस्क ने लिखा है, यह भारत के लिए ठीक है।'
'[business]','बीएसई का सेंसेक्स बुधवार को 213.27 अंक चढ़कर 65,433.30 पर बंद हुआ जबकि एनएसई का निफ्टी 47.55 अंक बढ़कर 19,444 पर बंद हुआ। गौरतलब है कि सेंसेक्स की 30 कंपनियों में से 16 कंपनियों के शेयरों में तेज़ी रही। इस दौरान सेंसेक्स पर सबसे ज़्यादा तेज़ी भारतीय स्टेट बैंक, आईसीआईसीआई बैंक और लार्सन ऐंड टुब्रो (एलऐंडटी) के शेयरों में रही।'
'[miscellaneous, business]','टेस्ला के सीईओ एलन मस्क ने एक X यूज़र के भारत के चंद्रयान-3 का बजट हॉलीवुड फिल्म इंटरस्टेलर के बजट से कम है दावे पर प्रतिक्रिया दी है। मस्क ने लिखा, यह भारत के लिए ठीक है। वहीं, शेरवानी पहने हुए एआई-जेनरेटेड अपनी तस्वीर पर प्रतिक्रिया देते हुए मस्क ने लिखा है कि वह भारत आने के लिए उत्सुक हैं।'
'[business, national]','प्रधानमंत्री नरेंद्र मोदी ने जोहान्सबर्ग (दक्षिण अफ्रीका) में ब्रिक्स बिज़नेस फोरम में कहा है, वैश्विक अर्थव्यवस्था में उथल-पुथल के बावजूद भारत आज दुनिया की प्रमुख अर्थव्यवस्थाओं में सबसे तेज़ बढ़ती अर्थव्यवस्था है। उन्होंने आगे कहा, भारत जल्द ही $5 ट्रिलियन की इकोनॉमी बन जाएगा। इसमें कोई संदेह नहीं कि आने वाले वर्षों में भारत पूरे विश्व का ग्रोथ इंजन होगा।'
'[business, national]','भारत न्यू कार असेसमेंट प्रोग्राम (एनसीएपी) के तहत कारों पर 3 तरह के क्रैश टेस्ट किए जाएंगे जिनमें फ्रंटल इम्पैक्ट टेस्ट और साइड इम्पैक्ट टेस्ट शामिल है। सिर्फ 3-4-5 स्टार रेटिंग वाले वाहनों पर पोल-साइड इम्पैक्ट टेस्ट किया जाएगा। कारों का अडल्ट और चाइल्ड ऑक्यूपेंट प्रोटेक्शन के साथ सेफ्टी असिस्ट टेक्नोलॉजी वाले उपकरणों के आधार पर मूल्यांकन किया जाएगा।'
'[business]','स्पैनिश क्लोदिंग ब्रैंड ज़ारा के सह-संस्थापक अमानसियो ओर्टेगा ने अमेरिका के शिकागो में $232 मिलियन (करीब ₹1,926 करोड़) में एक लग्ज़री अपार्टमेंट बिल्डिंग खरीदी है। इस 45 मंज़िला बिल्डिंग में 492 हाई-एंड अपार्टमेंट हैं। ब्लूमबर्ग बिलियनेयर्स इंडेक्स के अनुसार, ओर्टेगा दुनिया के 14वें सबसे अमीर शख्स हैं और उनकी नेटवर्थ $75.2 बिलियन (₹6.24 लाख करोड़) है।'
'[world, business]','चीन की अर्थव्यवस्था में सुस्ती (अपस्फीति) आने के बाद चीनी अर्थव्यवस्था संकट से गुज़र रही है। दुनिया की दूसरी सबसे बड़ी अर्थव्यवस्था चीन में उपभोक्ता मूल्य सूचकांक (सीपीआई) पर आधारित महंगाई दर में गिरावट आई है जबकि युवाओं की बेरोज़गारी दर अब तक के उच्चतम स्तर पर पहुंच गई है। वहीं, चीन का रियल एस्टेट सेक्टर गहरे संकट में है।'
'[business, national]','तेलंगाना सरकार के आबकारी विभाग ने इस साल शराब की एक भी बोतल बेचे बिना ₹2,639 करोड़ की कमाई की है। तेलंगाना सरकार को 2,620 शराब की दुकानों के आवंटन के लिए मिले करीब 1.32 लाख आवेदनों से यह रकम मिली है। गौरतलब है कि तेलंगाना सरकार ने सभी आवेदकों से ₹2 लाख की नॉन-रिफंडेबल फीस ली है।'
'[business, national]','केंद्रीय सड़क परिवहन मंत्री नितिन गडकरी ने भारत न्यू कार असेसमेंट प्रोग्राम (भारत एनसीएपी) लॉन्च किया है। यह देश का पहला कार क्रैश टेस्ट प्रोग्राम है जिसके तहत सरकार द्वारा कारों की क्रैश सेफ्टी का आकलन करने के बाद उन्हें स्टार रेटिंग दी जाएगी। बकौल सरकार, उम्मीद है कि इस प्रोग्राम के ज़रिए सेफ्टी सेंसिटिव कार मार्केट विकसित होगी।'
'[business]','मनीकंट्रोल के अनुसार, टाइटन द्वारा कैरेटलेन में शेष हिस्सेदारी खरीदने पर कर्मचारियों को ईएसओपी (एम्प्लॉय स्टॉक ओनरशिप प्लान) पेआउट में ₹340-380 करोड़ मिलेंगे। कैरेटलेन के 75 कर्मचारियों के पास कंपनी की लगभग 1.72% हिस्सेदारी है जिनके शेयरों की कीमत ₹380 करोड़ तक है। टाइटन ने शनिवार को कैरेटलेन में ₹4,621 करोड़ में अतिरिक्त 27.18% हिस्सेदारी खरीदने का एलान किया था।'
'[business, national]','एक अधिकारी ने बताया है कि एक यात्री की तबीयत बिगड़ने के बाद इंडिगो की मुंबई-रांची उड़ान की नागपुर में लैंडिंग कराई गई। नागपुर के एक निजी अस्पताल ने बताया कि 62-वर्षीय पुरुष यात्री को मृत अवस्था में अस्पताल लाया गया। बकौल अस्पताल, किडनी संबंधी बीमारी व ट्यूबरक्लोसिस से पीड़ित यात्री ने उड़ान के दौरान खून की उल्टी की थी।'
'[miscellaneous, business]','एक शख्स ने अपनी महिन्द्रा एक्सयूवी400 इलेक्ट्रिक कार पर कचरे का डिब्बा वाला पोस्टर लगाकर गाज़ियाबाद (यूपी) में महिन्द्रा शोरूम के बाहर विरोध प्रदर्शन किया है। बकौल शख्स, कंपनी ने उसे धोखा दिया क्योंकि कार उतनी रेंज नहीं दे रही जितने का वादा किया गया था। पोस्टर पर लिखा है, इसे लेने का मतलब है अपने घर में आग लगाना।'
'[business, entertainment]','ऐडएक्स इंडिया द्वारा जुटाए गए आंकड़ों के अनुसार, ऐक्टर अक्षय कुमार सबसे अधिक टीवी विज्ञापनों में नज़र आने वाले भारतीय सेलिब्रिटी हैं जो 2023 में अबतक सभी चैनलों पर रोज़ाना औसतन 31 घंटे नज़र आए। उनके बाद अमिताभ बच्चन (21 घंटे), विद्या बालन (11.8 घंटे), आलिया भट्ट (11.6 घंटे) और रणवीर सिंह (11 घंटे) का स्थान हैं।'
'[business, entertainment]','बैंक ऑफ बड़ौदा ने अभिनेता सनी देओल के मुंबई स्थित बंगले की नीलामी का नोटिस वापस लेने पर स्पष्टीकरण जारी किया है। बकौल बैंक, नोटिस में वसूली जाने वाली बकाया राशि का स्पष्ट उल्लेख नहीं था और राशि का विवरण संपत्ति के प्रतीकात्मक कब्ज़े पर आधारित था। बैंक के अनुसार, संपत्ति के वास्तविक कब्ज़े को लेकर आवेदन दिया गया है।'
'[business]','रिलायंस समूह की कंपनी जियो फाइनेंशियल सर्विसेज़ की सोमवार को भारतीय स्टॉक एक्सचेंज पर लिस्टिंग हुई। जियो फाइनेंशियल सर्विसेज़ के शेयरों की लिस्टिंग एनएसई पर ₹262/शेयर जबकि बीएसई पर ₹265/शेयर पर हुई। पिछले महीने जियो फाइनेंशियल सर्विसेज़ का रिलायंस से डी-मर्जर हुआ था और रिलायंस के शेयरधारकों को हर एक शेयर के बदले इस कंपनी के एक शेयर मिले हैं।'
'[business]','टाटा मोटर्स का संचालन बाधित करने की कोशिश कर रहे एक गैंगस्टर से टकराव को याद करते हुए उद्योगपति रतन टाटा का पुराना वीडियो फिर से सामने आया है। बकौल टाटा, कंपनी की यूनियन पर गैंगस्टर अपना नियंत्रण चाहता था जिसके लिए उसने हड़ताल बुलाई और कर्मचारियों को पिटवाया लेकिन आखिरकार वह हार गया और उसे गिरफ्तार किया गया।'
'[business, technology]','सॉफ्टवेयर कंपनी एडोबी के सह-संस्थापक जॉन वरनॉक (82) का शनिवार को उनके परिवार की मौजूदगी में निधन हो गया। ज़ेरॉक्स में काम करने के दौरान चार्ल्स गेश्के से मिले वरनॉक ने 1982 में उनके साथ एडोबी की स्थापना की थी। वरनॉक 2000 में एडोबी के सीईओ के पद से और 2001 में कंपनी के सीटीओ के पद से रिटायर हुए।'
'[business, national]','सरकार ने प्याज़ की कीमतों पर अंकुश लगाने और घरेलू आपूर्ति बढ़ाने के लिए तत्काल प्रभाव से 31-दिसंबर तक इसके निर्यात पर 40% का शुल्क लगाया है। कई रिपोर्ट्स में बताया गया था कि सितंबर में प्याज़ की कीमतें बढ़ सकती हैं। वहीं, सरकार ने बताया था कि वह बफर स्टॉक से 3 लाख टन प्याज़ बाज़ार में जारी करेगी।'
'[business]','केंद्रीय प्रत्यक्ष कर बोर्ड (सीबीडीटी) ने कंपनी की ओर से कर्मचारियों को दिए गए रेंट-फ्री आवास के मूल्यांकन के नए नियम जारी कर दिए हैं। यह मूल्यांकन 40 लाख से अधिक आबादी वाले शहरों के लिए वेतन का 10% (पहले 15%) होगा जबकि 15-40 लाख के बीच आबादी वाले शहरों के लिए यह वेतन का 7.5% (पहले 10%) होगा।'
'[business, national]','महाराष्ट्र सरकार ने टाटा सन्स के मानद चेयरमैन रतन टाटा को शनिवार को पहले उद्योग रत्न अवॉर्ड से सम्मानित किया। अवॉर्ड देने के लिए महाराष्ट्र के मुख्यमंत्री एकनाथ शिंदे और उप-मुख्यमंत्री देवेंद्र फडणवीस उनके घर पहुंचे। शिंदे ने कहा कि देश के लिए टाटा और टाटा समूह का बहुत योगदान है और ग्रुप के लिए लोगों में बहुत विश्वास है।'
'[business]','टाइटन ने ऑनलाइन ज्वेलरी रिटेलर कैरटलेन में ₹4,621 करोड़ में 27.18% और हिस्सेदारी खरीदने को लेकर समझौता किया है। टाइटन ने कहा कि वह कैरटलेन के सह-संस्थापक मिथुन सचेती और उनके परिवार के सदस्यों से शेयर खरीदेगी जिसके बाद कैरटलेन में टाइटन की हिस्सेदारी 98.28% हो जाएगी। टाइटन ने पहली बार 2016 में कैरटलेन में निवेश किया था।'
'[automobile, business]','चीन की सीएटीएल ने सिर्फ 10 मिनट की चार्जिंग के बाद 400 किलोमीटर तक चलने वाली इलेक्ट्रिक कार बैटरी लॉन्च की है। बकौल सीएटीएल, एक बार फुल चार्ज होने पर यह 700 किलोमीटर से अधिक की दूरी तय कर सकती है। सीएटीएल ने दावा किया कि यह दुनिया की पहली 4सी सुपरफास्ट चार्जिंग एलएफपी (लिथियम आयरन फॉस्फेट) बैटरी है।'
'[business]','रेमंड समूह के चेयरमैन गौतम सिंघानिया ने ₹3.65 करोड़ में खरीदी मसेराती की सुपरकार MC20 की आलोचना करते हुए कहा, सच कहूं तो मैंने मसेराती के लिए पैसे दिए थे...लेकिन बदले में नींबू मिला। उन्होंने बताया कि यह कार उनके गैराज में खड़ी रहती है। बकौल सिंघानिया, मसेराती ने उनके खराब अनुभव के लिए भारतीय सड़कों को ज़िम्मेदार ठहराया है।'
'[business]','अदाणी समूह की सभी सूचीबद्ध कंपनियों का संयुक्त बाज़ार पूंजीकरण शुक्रवार को ₹76,026 करोड़ बढ़ा जिसके साथ ही समूह का बाज़ार पूंजीकरण बढ़कर 6 माह के उच्चतम स्तर ₹11.26 लाख करोड़ पर पहुंच गया। अदाणी पावर के शेयरों में 8% जबकि अदाणी ग्रीन एनर्जी में 7.35%, अदाणी विल्मर में 5.45% और अदाणी ट्रांसमिशन में 5.38% की बढ़त दर्ज की गई।'
'[business]','एडटेक स्टार्टअप बायजू ने प्रदर्शन समीक्षा के बाद 100 कर्मचारियों को नौकरी से निकाल दिया है। कंपनी ने कहा, यह कटौती पूर्णरूपेण प्रदर्शन आधारित है न कि लागत में कटौती करने के लिए। मीडिया रिपोर्ट्स के मुताबिक, इस समीक्षा के बाद बायजू के मेंटरिंग और प्रोडक्ट एक्सपर्ट डिविज़न से 400 से अधिक कर्मचारियों को निकाला गया है।'
'[business]','वित्तीय संकट में फंसी एयरलाइन गो फर्स्ट ने परिचालन संबंधी कारणों का हवाला देते हुए 21 अगस्त 2023 तक शेड्यूल्ड अपनी सभी उड़ानों को रद्द कर दिया है। गो फर्स्ट ने कहा, उड़ानें रद्द होने के कारण हुई असुविधा के लिए हम क्षमा चाहते हैं। इससे पहले एयरलाइन ने 18 अगस्त तक अपनी उड़ानें रद्द करने की घोषणा की थी।'
'[business]','बीएसई का सेंसेक्स शुक्रवार को 202.36 अंक टूटकर 64,948.66 पर बंद हुआ। इस दौरान एनएसई का निफ्टी 55.10 अंक गिरकर 19,310.15 पर बंद हुआ। गौरतलब है कि सेंसेक्स की 30 कंपनियों में से 21 कंपनियों के शेयरों में गिरावट रही और सबसे ज़्यादा गिरावट टीसीएस, टेक महिंद्रा, इन्फोसिस, सन फार्मा, विप्रो और महिंद्रा ऐंड महिंद्रा के शेयरों में रही।'
'[business]','ब्लूमबर्ग के मुताबिक, भारत सरकार ने यूके से आने वाली कारों और स्कॉच व्हिस्की पर द्विपक्षीय व्यापार समझौते के तहत आयात शुल्क घटाने पर सहमति जताई है। यूके ने भी कथित तौर पर भारतीय पेशेवरों के लिए वीज़ा नियमों में ढील देने की इच्छा जताई है। बकौल रिपोर्ट, कारों पर आयात शुल्क 100% से घटाकर 75% किया जा सकता है।'
'[business, national]','आयकर विभाग ने ₹5 लाख/वर्ष से अधिक प्रीमियम की जीवन बीमा पॉलिसी से हुई आय की गणना के लिए नियम बनाए हैं। 1-अप्रैल 2023 या उसके बाद जारी पॉलिसियों के लिए परिपक्वता लाभ पर कर छूट तभी लागू होगी जब व्यक्ति द्वारा दिया गया प्रीमियम ₹5 लाख/वर्ष तक हो और उससे अधिक प्रीमियम के लिए प्राप्त राशि आय में जुड़ेगी।'
'[business, entertainment]','प्रियंका चोपड़ा जोनस के प्रवक्ता ने पुष्टि की है कि अभिनेत्री ने न्यूयॉर्क स्थित अपने रेस्टोरेंट सोना के साथ पार्टनरशिप खत्म कर दी है। 2021 में शुरू हुआ यह रेस्टोरेंट भारतीय खाने के लिए मशहूर है और अब इसके सह-संस्थापक मनीष के. गोयल इसे संभालेंगे। गोयल ने कहा, हम प्रियंका की पार्टनरशिप और उनके समर्थन के लिए आभारी हैं।'
'[business]','अमेरिका में एप्पल बैटरीगेट मामले को निपटाने के लिए प्रभावित आईफोन यूज़र्स को $65 का भुगतान करेगी। एप्पल ने अपडेट से पुराने आईफोन को स्लो करने की बात स्वीकारी थी। गौरतलब है कि iPhone 6, iPhone 6s, iPhone 6s Plus, iPhone 7, iPhone 7 Plus और iPhone SE यूज़र्स ने अपडेट के बाद डिवाइस स्लो होने की शिकायत की थी।'
'[business]','वित्तीय संकट में फंसी एयरलाइन गो फर्स्ट ने परिचालन संबंधी कारणों का हवाला देते हुए 18 अगस्त 2023 तक शेड्यूल्ड अपनी सभी उड़ानों को रद्द कर दिया है। गो फर्स्ट ने कहा, उड़ानें रद्द होने के कारण हुई असुविधा के लिए हम क्षमा चाहते हैं। इससे पहले एयरलाइन ने 16 अगस्त तक अपनी उड़ानें रद्द करने की घोषणा की थी।'
'[world, business]','नीदरलैंड्स की अर्थव्यवस्था ने मंदी में प्रवेश कर लिया है। 2023 की दूसरी तिमाही में नीदरलैंड्स की जीडीपी (ग्रॉस डोमेस्टिक प्रोडक्ट) 0.3% घटी है जबकि इससे पहले 2023 की पहली तिमाही में उसकी जीडीपी 0.4% घटी थी। गौरतलब है कि किसी देश में लगातार दो तिमाहियों तक जीडीपी घटने पर उसकी अर्थव्यवस्था मंदी की चपेट में चली जाती है।'
'[business]','इलेक्ट्रिक ऑटोमेकर विनफास्ट ऑटो की मंगलवार को नैस्डैक में लिस्टिंग के बाद उसके शेयरों में 255% की तेज़ी आई जिससे कंपनी के अरबपति चेयरमैन फैम नैट वूंग की संपत्ति 1 दिन में $39 बिलियन (₹3 लाख करोड़ से अधिक) बढ़ गई। ब्लूमबर्ग के अनुसार, वियतनाम के सबसे अमीर शख्स वूंग की संपत्ति बढ़कर $44.3 बिलियन हो गई है।'
'[business]','टमाटर की कीमतों में करीब 4 गुना वृद्धि के बाद बर्गर किंग ने कई भारतीय आउटलेट्स में बर्गर में टमाटर देना बंद कर दिया है। बर्गर किंग के कई आउटलेट्स के बाहर नोटिस लगा है, टमाटरों को भी छुट्टी चाहिए...हम बर्गर/रैप्स में टमाटर नहीं दे पा रहे हैं। मैकडॉनल्ड्स और सबवे ने भी अपने मेन्यू से टमाटर हटा दिया है।'
'[business]','ऐप्टेक के एमडी व सीईओ अनिल पंत का मंगलवार को निधन हो गया और कंपनी ने बीएसई फाइलिंग में उनके निधन की जानकारी दी है। ऐप्टेक ने कहा, कंपनी के सभी निदेशक और कर्मचारी पंत के परिवार के प्रति अपनी गहरी संवेदना व्यक्त करते हैं। अनिल पंत स्वास्थ्य समस्याओं के चलते 19 जून से अनिश्चितकालीन छुट्टी पर थे।'
'[business]','रिपोर्ट्स के अनुसार, ऐन लेस्ली स्मिथ के साथ सगाई तोड़ने के कुछ महीनों बाद अरबपति मीडिया टायकून रूपर्ट मर्डोक वैज्ञानिक एलेना ज़ुकोवा को डेट कर रहे हैं। 92-वर्षीय मर्डोक को ज़ुकोवा के साथ सुपरयॉट क्रिस्टीना ओ पर देखा गया था। रिपोर्ट्स के मुताबिक, मर्डोक की 66-वर्षीय ज़ुकोवा से मुलाकात उनकी तीसरी पत्नी वेंडी डेंग के ज़रिए हुई थी।'
'[business]','सरकार ने X पर एक वीडियो शेयर किया है जिसमें बताया गया है कि 2014 में भारत दुनिया की 10वीं सबसे बड़ी अर्थव्यवस्था था और वह रूस, इटली, ब्राज़ील, फ्रांस और यूके को पछाड़कर पांचवीं सबसे बड़ी अर्थव्यवस्था बन गया। वहीं, प्रधानमंत्री नरेंद्र मोदी ने बताया कि भारत अगले पांच वर्षों में दुनिया की तीसरी सबसे बड़ी अर्थव्यवस्था बन जाएगा।'
'[business]','अदाणी समूह की कंपनी एएमजी मीडिया नेटवर्क्स के बोर्ड ने डिज़िटल न्यूज़ प्लैटफॉर्म क्विंटिलियन बिज़नेस मीडिया में शेष 51% हिस्सेदारी खरीदने के लिए एक ज्ञापन पर हस्ताक्षर करने को मंज़ूरी दे दी है। दरअसल, अदाणी समूह के पास पहले से क्विंटिलियन में 49% की हिस्सेदारी है और ऐसे में समूह के पास अब क्विंटिलियन कंपनी की पूरी हिस्सेदारी आ जाएगी।'
'[business]','यूएई स्थित भारतीय दूतावास ने बताया है कि इंडियन ऑयल कॉर्पोरेशन ने अबू धाबी नैशनल ऑयल कंपनी को कच्चे तेल की खरीद के लिए रुपए में भुगतान किया है। जुलाई 2023 में दोनों देश स्थानीय मुद्राओं में व्यापारिक लेनदेन शुरू करने पर सहमत हुए थे और समझौते के बाद पहली बार रुपए में कच्चे तेल का भुगतान किया गया है।'
'[business, national]','प्रधानमंत्री नरेंद्र मोदी ने मंगलवार को स्वतंत्रता दिवस पर कहा, यह मोदी की गारंटी है कि अगले 5 वर्षों में दुनिया की 3 सबसे बड़ी अर्थव्यवस्थाओं में भारत शामिल होगा। उन्होंने कहा, जब हम 2014 में आए तब हम वैश्विक अर्थव्यवस्था में 10वें नंबर पर थे...आज हम 140 करोड़ देशवासियों के पुरुषार्थ के चलते 5वें नंबर पर पहुंच चुके हैं।'
'[business, national]','उपभोक्ता मामलों के विभाग ने एनसीसीएफ और एनएएफईडी को मंगलवार से ₹50/किलोग्राम में टमाटर बेचने का निर्देश दिया है। यह निर्णय थोक बाज़ार में टमाटर के घटते दाम को देखकर लिया गया। फिलहाल दिल्ली-एनसीआर, राजस्थान (जयपुर, कोटा), यूपी (लखनऊ, कानपुर, वाराणसी, प्रयागराज) और बिहार (पटना, आरा, बक्सर और मुज़फ्फरपुर) समेत चुनिंदा जगहों में एनसीसीएफ और एनएएफईडी टमाटर बेच रहे हैं।'
'[business]','सरकार द्वारा सोमवार को जारी डेटा के मुताबिक, जुलाई में खुदरा महंगाई दर बढ़कर 7.44% पर पहुंच गई जो जून में 4.87% थी। इसके साथ देश में महंगाई दर ने आरबीआई द्वारा निर्धारित 6% की ऊपरी सीमा पार कर ली। 5 महीनों में यह पहली बार है जब खुदरा महंगाई दर ने आरबीआई की निर्धारित सीमा को पार किया है।'
'[business]','अदाणी पोर्ट्स और एसईज़ेड के ऑडिटर पद से डेलॉइट के इस्तीफे के बाद सोमवार को ट्रेडिंग के दौरान अदाणी ग्रुप के सभी स्टॉक्स में 2-4% की गिरावट देखी गई। ग्रुप की फ्लैगशिप कंपनी अदाणी एंटरप्राइज़ेज़ के शेयर इंट्रा-डे में 4% से अधिक टूट गए। वहीं, सेबी जल्द ही अदाणी ग्रुप की जांच से जुड़ी अंतिम रिपोर्ट दाखिल करने वाली है।'
'[business]','माइक्रोसॉफ्ट के संस्थापक बिल गेट्स ने खान अकैडमी के सीईओ सलमान सल खान से पूछा कि क्या लोग उन्हें अभिनेता सलमान खान समझ लेते हैं। उन्होंने हां कहते हुए बताया, खान अकैडमी के शुरुआती दिनों में मुझे उनके...फैन्स के खत मिले, जिनमें लिखा था कि आप हमेशा से पसंद हैं, मुझे पता नहीं था कि आप मैथ्स कर सकते हैं।'
'[business]','पीटीआई ने विशेषज्ञों के हवाले से बताया है कि X के ऐड रेवेन्यू शेयरिंग प्लान के ज़रिए होने वाली कमाई जीएसटी के अंतर्गत आएगी और क्रिएटर्स को इस कमाई पर 18% टैक्स देना होगा। बकौल विशेषज्ञ, किराए, बैंक एफडी पर ब्याज और विभिन्न सेवाओं से होने वाली कमाई अगर ₹20 लाख/वर्ष से अधिक है तो इस आय पर टैक्स लगेगा।'
'[business]','एनेलिटिक्स इंडिया मैगज़ीन ने दावा किया है कि चैटजीपीटी की निर्माता ओपनएआई 2024 के अंत तक दिवालिया हो सकती है। बकौल रिपोर्ट, पिछले 2 महीनों में चैटजीपीटी का यूज़र बेस गिरा है और चैटजीपीटी के संचालन पर ओपनएआई को रोज़ाना $700,000 (₹5.80 करोड़) की लागत आ रही है। रिपोर्ट के अनुसार, माइक्रोसॉफ्ट और अन्य निवेशक यह खर्च उठा रहे हैं।'
'[business]','दिवंगत अरबपति निवेशक राकेश झुनझुनवाला की पत्नी रेखा झुनझुनवाला ने कहा है कि उनके पति ने सब कुछ उनके परिवार के लिए सिक्योर किया। उन्होंने झुनझुनवाला की संपत्ति को लेकर हिंदुस्तान टाइम्स से कहा, अंत में इससे कुछ फर्क नहीं पड़ता। झुनझुनवाला की रेयर एंटरप्राइज़ेज़ में पार्टनर रेखा ने बताया कि वह ऑफिस तभी जाती हैं जब बुलाया जाता है।'
'[business]','एप्पल की सप्लायर फॉक्सकॉन ने तेलंगाना में $400 मिलियन (₹3,300 करोड़ से अधिक) और निवेश करने का एलान किया है जो पहले किए गए $150 मिलियन के निवेश के अतिरिक्त है। तेलंगाना के आईटी मंत्री केटी रामाराव ने ट्वीट किया, फॉक्सकॉन $550 मिलियन के कुल निवेश के साथ तेलंगाना में अपने वादों को पूरा करने के लिए तैयार है।'
'[business]','ऑडिटिंग फर्म डेलॉइट ने अदाणी पोर्ट्स ऐंड स्पेशल इकोनॉमिक ज़ोन के ऑडिटर के रूप में खुद को अलग कर लिया है। अदाणी पोर्ट्स ने शनिवार को बताया कि उसने एमएसकेए ऐंड एसोसिएट्स को अपना नया ऑडिटर नियुक्त किया है। अदाणी पोर्ट्स के मुताबिक, डेलॉइट द्वारा कंपनी के ऑडिटर का पद छोड़ने के लिए दिया गया कारण ठोस नहीं था।'
'[business]','बीएसई का सेंसेक्स शुक्रवार को 365.53 अंक टूटकर 65,322.65 पर बंद हुआ। इस दौरान एनएसई का निफ्टी 114.80 अंक गिरकर 19,428.30 पर बंद हुआ। गौरतलब है कि सेंसेक्स की 30 कंपनियों में से 21 कंपनियों के शेयरों में गिरावट रही और सबसे ज़्यादा गिरावट इंडसइंड बैंक, एनटीपीसी, सन फार्मा, एशियन पेंट्स और हिंदुस्तान यूनिलीवर के शेयरों में रही।'
'[business]','केंद्रीय वित्त मंत्री निर्मला सीतारमण ने शुक्रवार को लोकसभा में ‘केंद्रीय वस्तु एवं सेवा कर (संशोधन) विधेयक, 2023’ और ‘एकीकृत वस्तु एवं सेवा कर (संशोधन) विधेयक, 2023’ पेश किया जिसे बिना चर्चा के पारित कर दिया गया। इसके तहत अब ऑनलाइन गेमिंग, कसीनो और घुड़दौड़ क्लबों में दांव पर लगाई जाने वाली पूरी राशि पर 28% जीएसटी लागू किया जाएगा।'
'[business]','आरबीआई ने गुरुवार को यूपीआई पर कन्वर्सेशनल पेमेंट्स (बातचीत के ज़रिए पेमेंट) फीचर शुरू करने की घोषणा की। आरबीआई ने यूपीआई लाइट के हर ट्रांज़ैक्शन की लिमिट ₹200 से बढ़ाकर ₹500 करने का प्रस्ताव रखा। वहीं, आरबीआई ने इंटरनेट की अनुपलब्धता या स्लो-इंटरनेट में एनएफसी टेक्नोलॉजी के ज़रिए यूपीआई लाइट से ऑफलाइन पेमेंट फीचर शुरू करने की घोषणा की है।'
'[business]','भारतीय जीवन बीमा निगम (एलआईसी) ने वित्त वर्ष 2023-24 की पहली तिमाही में ₹9,543.71 करोड़ का शुद्ध लाभ कमाया है। यह वित्त वर्ष 2022-23 की पहली तिमाही के ₹682.89 करोड़ के लाभ से करीब 14 गुना अधिक है। इस दौरान कंपनी की कुल आय ₹1,88,749.16 करोड़ रही जो वित्त वर्ष 2022-23 की पहली तिमाही में ₹1,68,881.91 करोड़ रही थी।'
'[business, national]','प्रधानमंत्री नरेंद्र मोदी ने गुरुवार को लोकसभा में विपक्ष के अविश्वास प्रस्ताव पर अपने संबोधन के दौरान कहा, स्टॉक मार्केट में रुचि रखने वालों के लिए गुरु-मंत्र है- सरकारी कंपनियों पर दांव लगाएं, आपका पैसा बढ़ जाएगा। पीएम ने कहा, विपक्ष ने एलआईसी को लेकर गलतफहमियां फैलाईं लेकिन एलआईसी आज नई ऊंचाइयां छू रही है।'
'[business]','अदाणी एंटरप्राइज़ेज़ ने उन रिपोर्ट्स का खंडन किया है जिनमें कहा गया था कि कंपनी विल्मर इंटरनैशनल के साथ $6 बिलियन के जॉइंट वेंचर से बाहर निकलने की योजना बना रही है। अदाणी एंटरप्राइज़ेज़ ने कहा, हम स्पष्ट करना चाहते हैं कि मीडिया रिपोर्ट्स में जैसी बातें कही गई हैं वैसी हमारी फिलहाल के लिए कोई योजना नहीं है।'
'[business]','ऐडवर्टाइज़िंग स्टैंडर्ड्स काउंसिल ऑफ इंडिया (एएससीआई) ने कहा है कि 5 लाख से अधिक फॉलोअर्स या ₹40 लाख/वर्ष कमाने वाले सोशल मीडिया इन्फ्लुएंसर्स को सेलेब्रिटी माना जाएगा। एएससीआई ने कहा, उपभोक्ताओं की खर्च करने की आदत को इन्फ्लुएंसर्स प्रभावित करते हैं...इसलिए उपभोक्ता संरक्षण सुनिश्चित करना आवश्यक है। दरअसल, सेलेब्रिटीज़ को प्रचार करने में कुछ नियमों का पालन करना होता है।'
'[business]','बीएसई का सेंसेक्स गुरुवार को 307.63 अंक टूटकर 65,688.18 पर जबकि एनएसई का निफ्टी 89.45 अंक लुढ़ककर 19,543.10 पर बंद हुआ। सेंसेक्स की 30 में से 20 कंपनियों के शेयरों में गिरावट रही। इससे पहले आरबीआई ने रेपो रेट (जिस दर पर बैंक आरबीआई से ऋण लेते हैं) में कोई बदलाव न करते हुए उसे 6.50% पर बरकरार रखा था।'
'[business]','नैशनल कंपनी लॉ ट्रिब्यूनल (एनसीएलटी) की मुंबई पीठ ने गुरुवार को ज़ी एंटरटेनमेंट एंटरप्राइज़ेज़ लिमिटेड व सोनी पिक्चर्स नेटवर्क्स इंडिया के विलय को मंज़ूरी दे दी। पीठ ने कहा, सभी आपत्तियां खारिज की जाती हैं। इससे पहले 2021 में ज़ी और सोनी ने विलय के लिए सहमति जताई थी लेकिन विभिन्न वित्तीय ऋणदाताओं ने विलय योजना पर आपत्ति जताई थी।'
'[business]','आरबीआई ने बताया है कि वह यूपीआई पर कन्वर्सेशनल पेमेंट्स की सुविधा शुरू करेगा। बकौल आरबीआई, उसने यूपीआई पर कन्वर्सेशनल पेमेंट्स को एनेबल करने का प्रस्ताव रखा है जिससे यूज़र्स एआई-पावर्ड सिस्टम्स के साथ बातचीत के ज़रिए भुगतान कर पाएंगे। शुरुआत में हिंदी और अंग्रेज़ी में लॉन्च होने के बाद यह सुविधा विभिन्न भारतीय भाषाओं में भी मिलेगी।'
'[business]','ब्लूमबर्ग की रिपोर्ट के अनुसार, कर्मचारियों के एक समूह को ₹6,200 करोड़ से अधिक की संपत्ति दान करने वाले श्रीराम ग्रुप के संस्थापक आर त्यागराजन के पास मोबाइल फोन नहीं है। बकौल रिपोर्ट, 86-वर्षीय त्यागराजन मोबाइल को ध्यान भटकाने वाला मानते हैं। उन्होंने 1974 में चेन्नई में श्रीराम ग्रुप की स्थापना की थी और इसमें 1.8 लाख कर्मचारी कार्यरत हैं।'
'[business]','एलऐंडटी के चेयरमैन एएम नाइक ने कंपनी की उत्तराधिकार योजना के बारे में बात करते हुए ईटी नाउ से कहा है, मैं ऐसे सीईओ को नियुक्त करने की कोशिश कर रहा हूं...जो पूरी एलऐंडटी को निराश नहीं करे...वे ₹100 करोड़ मांग रहे हैं। सीईओ उम्मीदवारों को लेकर उन्होंने कहा, वे स्टार्टअप की तरह काफी मात्रा में स्टॉक विकल्प चाहते हैं।'
'[business]','आरबीआई के गवर्नर शक्तिकांत दास ने गुरुवार को बताया कि मौद्रिक नीति समिति (एमपीसी) ने रेपो रेट में कोई बदलाव नहीं करते हुए उसे 6.50% पर बरकरार रखा है। इससे पहले जून 2023 में भी रेपो रेट में कोई बदलाव नहीं किया गया था और आरबीआई ने लगातार तीसरी बार रेपो रेट में कोई बदलाव नहीं किया है।'
'[business]','टाटा पावर ने बुधवार को बताया कि उसने वित्त वर्ष 2023-24 की पहली तिमाही में ₹1,140.97 करोड़ का एकीकृत शुद्ध लाभ कमाया है। यह वित्त वर्ष 2022-23 की पहली तिमाही के ₹883.54 करोड़ के लाभ से 29% अधिक है। इस दौरान कंपनी की कुल एकीकृत आय ₹15,484.71 करोड़ रही जो वित्त वर्ष 2022-23 की पहली तिमाही में ₹14,638.78 करोड़ थी।'
'[business]','शेयर बाज़ार बीएसई ने बताया है कि उसने वित्त वर्ष 2023-24 की पहली तिमाही में ₹75.1 करोड़ का शुद्ध लाभ कमाया है। यह वित्त वर्ष 2022-23 की पहली तिमाही के ₹44 करोड़ के लाभ से 71% अधिक है। 2023-24 की पहली तिमाही में बीएसई का कुल राजस्व ₹271.2 करोड़ रहा जो 2022-23 की पहली तिमाही में ₹197.7 करोड़ था।'
'[business]','चावल की वैश्विक आपूर्ति से जुड़ी चिंताओं के बीच एशिया में चावल की कीमतें 15 साल के उच्चतम स्तर पर पहुंच गई हैं। दरअसल, शुष्क मौसम के कारण थाईलैंड में चावल के उत्पादन में कमी और भारत द्वारा गैर-बासमती चावल के निर्यात पर प्रतिबंध लगाए जाने के बाद चावल की कीमतों में यह बढ़ोतरी हुई है।'
'[business]','रिलायंस इंडस्ट्रीज़ लिमिटेड (आरआईएल) की वार्षिक रिपोर्ट के मुताबिक, 2022-23 में 41,818 कर्मचारियों ने टेलिकॉम कंपनी जियो से इस्तीफा दिया। बकौल रिपोर्ट, इस दौरान 1.19 लाख से अधिक कर्मचारियों ने रिलायंस रिटेल से स्वेच्छा से इस्तीफा दिया। रिपोर्ट के अनुसार, 2022-23 के दौरान कर्मचारियों के रिलायंस छोड़ने की दर 2021-22 की तुलना में 64.8% अधिक रही।'
'[business]','चीनी अर्थव्यवस्था में सुस्ती (अपस्फीति) आ गई है जिसका अर्थ वस्तुओं और सेवाओं की सामान्य कीमतों में कमी होना है। इस स्थिति में उपभोक्ता अपने पैसे से ज़्यादा खरीदारी कर सकते हैं लेकिन इससे व्यवसायों का मुनाफा कम हो सकता है। इससे बेरोज़गारी बढ़ सकती है क्योंकि लागत में कटौती करने के लिए कर्मचारियों की छंटनी की जा सकती है।'
'[business]','रिपोर्ट्स के मुताबिक, भारतीय उद्योगपति मुकेश अंबानी से जुड़ी एक इकाई ने हाल ही में न्यूयॉर्क (अमेरिका) के मैनहैटन में सुपीरियर इंक नाम से मशहूर बिल्डिंग के एक लग्ज़री अपार्टमेंट को $9 मिलियन (₹74 करोड़ से अधिक) में बेचा है। चौथी मंज़िल पर बने इस अपार्टमेंट का एरिया 2,406 वर्ग फीट है और इसमें दो बेड रूम हैं।'
'[business]','पेपरफ्राई के दिवंगत सीईओ अंबरीश मूर्ति ने इंस्टाग्राम पर अपने आखिरी वीडियो में मनाली-लेह हाईवे दिखाते हुए बताया था कि उनकी बाइक में खराबी आई थी। उन्होंने कहा, बाइकर्स के लिए स्वर्ग बनाया गया तो उसकी सड़कें ऐसी होंगी...यहां भगवान फरिश्तों को पार्टी करने का मौका देते हैं...मैंने फरिश्ता बनने की कोशिश की...लेकिन भगवान का कुछ और ही प्लान था।'
'[world, business]','जुलाई में उपभोक्ता और उत्पादक कीमतों में एक साल पहले की तुलना में गिरावट आने के साथ चीन की अर्थव्यवस्था अपस्फीति (सुस्ती) में चली गई है। चीन में उपभोक्ता मूल्य सूचकांक जुलाई में पिछले साल की तुलना में 0.3% गिरा और फरवरी 2021 के बाद यह पहली गिरावट है। गौरतलब है, अपस्फीति में उत्पादों व सेवाओं की कीमत घटती है।'
'[business]','आधिकारिक आंकड़ों के मुताबिक, जुलाई में चीन का निर्यात एक साल पहले की तुलना में 14.5% गिरा है। यह फरवरी 2020 में कोविड-19 महामारी की शुरुआत के बाद से चीन के निर्यात में आई सबसे बड़ी गिरावट है। इसके अलावा चीन के आयात में भी इस साल जनवरी के बाद से सबसे बड़ी गिरावट दर्ज की गई है।'
'[business]','अनन्या बिड़ला के माइक्रोफाइनेंस प्लैटफॉर्म स्वतंत्र माइक्रोफिन ने मंगलवार को कहा कि उसने सचिन बंसल के नेतृत्व वाले नावी ग्रुप की पूर्ण स्वामित्व वाली कंपनी चैतन्य इंडिया फिन क्रेडिट का ₹1,479 करोड़ में अधिग्रहण करने को लेकर समझौता किया है। इस सौदे के पूरा होने पर स्वतंत्र इस देश की दूसरी सबसे बड़ी माइक्रोफाइनेंस यूनिट बन सकती है।'
'[business]','अमेरिकी लेखक वॉल्टर आइज़क्सन ने टेक्सस (अमेरिका) के बोका चीका स्थित दुनिया के सबसे अमीर शख्स एलन मस्क के 2 बेडरूम वाले घर की तस्वीर शेयर की है। तस्वीर में उनके घर के किचन और लिविंग-रूम की झलक दिख रही है। $231 बिलियन की संपत्ति वाले मस्क ने पिछले साल बताया था कि उन्होंने अपने सभी घर बेच दिए हैं।'
'[business]','ऑनलाइन फर्नीचर स्टोर पेपरफ्राई के को-फाउंडर और सीईओ अंबरीश मूर्ति का 51 साल की उम्र में निधन हो गया है। कंपनी के को-फाउंडर आशीष शाह ने बताया कि सोमवार रात जब वह लेह में थे तब उन्हें कार्डियक अरेस्ट हुआ। शाह ने कहा, यह बताते हुए बहुत दुख हो रहा है कि मेरे दोस्त, गुरु, भाई...अंबरीश अब नहीं रहे।'
'[business]','देश के सबसे बड़े प्राइवेट बैंक एचडीएफसी ने एक माह की एमसीएलआर में 15 बेसिस पॉइंट की बढ़ोतरी की जो 7 अगस्त से प्रभावी है। इसके कारण होम लोन, पर्सनल लोन और ऑटो लोन समेत सभी तरह के फ्लोटिंग लोन की ईएमआई बढ़ जाएगी। एचडीएफसी ने 3 महीने की एमसीएलआर को भी 10 बेसिस पॉइंट बढ़ाकर 8.70% कर दिया है।'
'[business]','आयकर विभाग ने सामान्य सैलरी के साथ अतिरिक्त कमाई करने के बावजूद आईटीआर में इसकी घोषणा नहीं करने वालों को कथित तौर पर नोटिस भेजना शुरू किया है। ईटी के अनुसार, विभाग ने पाया कि कई आईटी, अकाउंटिंग और मैनेजमेंट कर्मचारियों को कई कंपनियों से भुगतान किया जा रहा था। कई मामलों में मूनलाइटिंग से आय वेतन से अधिक थी।'
'[business]','ओयो के फाउंडर रितेश अग्रवाल ने कंपनी के शुरुआती दिनों के दौरान की अपनी एक तस्वीर शेयर की है। उन्होंने इंस्टाग्राम पर लिखा, 2013/14 की यादें...गुड़गांव में हमारी तीसरी प्रॉपर्टी के सामने। उन्होंने लिखा, मुझे सही-सही याद नहीं कि फोन पर कौन था लेकिन संभवत: वह एक कस्टमर था जो रात 12 बजे होटल बुक करना चाह रहा था।'
'[business, national]','आयकर विभाग ने 50 युवा लॉ ग्रैजुएट्स और चार्टर्ड अकाउंटेंट्स को अस्थायी तौर पर हायर करने का फैसला किया है जो आयकर अपीलीय अधिकरण (आईटीएटी) में लड़े जा रहे मुकदमों को लेकर अधिकारियों की मदद करेंगे। 35 वर्ष तक के युवा उम्मीदवारों को विभिन्न क्षेत्रीय कार्यालयों में नियुक्त किया जाएगा और उन्हें ₹40,000/माह वेतन दिया जाएगा।'
'[business]','हिंडनबर्ग रिसर्च के फाउंडर नेट ऐंडरसन की रिपोर्ट्स के कारण इस साल 3 अरबपतियों (गौतम अदाणी, जैक डोर्सी और कार्ल आइकान) को $99 बिलियन का नुकसान हुआ। यूनिवर्सिटी ऑफ कनेटिकट से इंटरनैशनल बिज़नेस में ग्रैजुएशन करने वाले ऐंडरसन ने डेटा कंपनी फैक्टसेट के साथ अपना करियर शुरू किया था। शुरुआती दिनों में ऐंडरसन बतौर ऐम्बुलेंस ड्राइवर काम कर चुके हैं।'
'[business]','ज़ोमैटो ने कुछ शहरों में ग्राहकों से ₹2 की प्लैटफॉर्म फी लेनी शुरू कर दी है। हालांकि, यह शुल्क फिक्स है और ऑर्डर की वैल्यू जो भी हो यूज़र्स को प्लैटफॉर्म फी के रूप में ₹2 देने होते हैं। कंपनी ने कहा, यह एक प्रयोग है, इसे आगे जारी रखा भी जा सकता है और हटाया भी जा सकता है।'
'[business]','दिल्ली विश्वविद्यालय (डीयू) से बी.कॉम कर आईसीएआई से सीए करने वाले वैभव तनेजा को टेस्ला ने अपना नया चीफ फाइनेंशियल ऑफिसर (सीएफओ) नियुक्त किया है। तनेजा ने टेस्ला द्वारा 2016 में सोलरसिटी का अधिग्रहण करने के बाद टेस्ला को जॉइन किया था। वहीं, 45-वर्षीय तनेजा ने 1999 से 2016 तक अकाउंटिंग फर्म पीडब्ल्यूसी में भी काम किया था।'
'[automobile, business]','एलन मस्क की अगुआई वाले इलेक्ट्रिक कार निर्माता टेस्ला ने भारतीय मूल के 45-वर्षीय वैभव तनेजा को कंपनी का चीफ फाइनेंशियल ऑफिसर (सीएफओ) नियुक्त किया है। तनेजा वर्तमान में टेस्ला के चीफ अकाउंटिंग ऑफिसर हैं और इसके साथ वह सीएफओ का पद भी संभालेंगे। उन्होंने ज़ैकरी किर्खोर्न की जगह ली है जिन्होंने 13 साल बाद कंपनी छोड़ी थी।'
'[business]','सोसायटी ऑफ इंडियन ऑटोमोबाइल मैन्युफैक्चरर्स के आंकड़ों के अनुसार, वर्ष 2023-24 की पहली तिमाही में देश में यात्री वाहनों की बिक्री के मामले में महाराष्ट्र 12% की हिस्सेदारी के साथ पहले स्थान पर रहा। इसके बाद, यूपी (10%), कर्नाटक (8%), गुजरात (8%), हरियाणा (7%) और तमिलनाडु (7%) का स्थान था। इस दौरान वाहनों की बिक्री में यूपी शीर्ष पर था।'
'[business]','क्रिसिल के मासिक इंडिकेटर के अनुसार, जुलाई में घर में तैयार की गई एक वेज थाली की औसत लागत ₹33.7 थी जबकि एक नॉन-वेज थाली की औसत लागत ₹66.8 रही। वेज और नॉन-वेज थालियों की लागत में जून की तुलना में क्रमश: 34% और 13% वृद्धि हुई है। टमाटर व अन्य सब्ज़ियों की बढ़ी कीमतें इस बढ़ोतरी का कारण है।'
'[business]','पेटीएम के सीईओ विजय शेखर शर्मा ऐंटफिन से $628 मिलियन में कंपनी की 10.3% हिस्सेदारी खरीदने के लिए सहमत हो गए हैं और इसके बाद वह पेटीएम के सबसे बड़े शेयरधारक बन गए हैं। शेयरों का ट्रांसफर पूरा होने के बाद विजय शेखर के पास पेटीएम की 19.42% हिस्सेदारी हो जाएगी। पेटीएम ने कहा कि यह नकद डील नहीं है।'
'[business]','आयकर विभाग के अनुसार, वित्त वर्ष 2022-23 के लिए आयकर रिटर्न (आईटीआर) दाखिल करने वाले करदाताओं की संख्या के मामले में महाराष्ट्र सबसे ऊपर (1,19,76,693) है। इसके बाद उत्तर प्रदेश (75,72,223), गुजरात (75,62,368) और राजस्थान (50,88,749) का स्थान है। वहीं, आईटीआर दाखिल करने वाले करदाताओं की सबसे कम संख्या वाले राज्य/केंद्रशासित प्रदेश लद्दाख (114), लक्षद्वीप (3,663) और मिज़ोरम (7,153) हैं।'
'[business]','आयकर विभाग के आंकड़ों के मुताबिक, ₹5 लाख तक की सालाना आय वाले 4.65 करोड़ से अधिक व्यक्तियों ने वित्त वर्ष 2022-23 के लिए आयकर रिटर्न फाइल किया है। वहीं, ₹5-₹10 लाख आय वाले 1.10 करोड़, ₹10-₹20 लाख आय वाले 45.54 लाख और ₹1 करोड़ से अधिक आय वाले 1.69 लाख व्यक्तियों ने आयकर रिटर्न फाइल किया है।'
'[business]','पेटीएम के सीईओ विजय शेखर शर्मा ने कंपनी में ऐंटफिन (नीदरलैंड्स) होल्डिंग बीवी की 10.3% हिस्सेदारी खरीदने के लिए समझौता किया है। शुक्रवार 4 अगस्त को पेटीएम के क्लोज़िंग प्राइस के आधार पर हिस्सेदारी का मूल्य $628 मिलियन है। शेयर ट्रांसफर के बाद पेटीएम में शर्मा की हिस्सेदारी बढ़कर 19.42% हो जाएगी जबकि ऐंटफिन की हिस्सेदारी घटकर 13.5% रह जाएगी।'
'[business, national]','एक संसदीय समिति ने सरकार से कहा है कि प्राइवेट ऑपरेटर्स द्वारा हवाईअड्डों की गोल्ड प्लेटिंग किए जाने के कॉन्सेप्ट से बचना चाहिए। बकौल समिति, यात्रा की लागत आम आदमी की पहुंच के भीतर रहनी चाहिए। गोल्ड प्लेटिंग का मतलब ऐसी महंगी सुविधाओं को शामिल करने से है जिससे किसी परियोजना की लागत बढ़ जाती है।'
'[business]','आर्ट डायरेक्टर नितिन देसाई को खुदकुशी के लिए उकसाने के आरोप में ईसीएल फाइनेंस कंपनी के 5 कर्मचारियों पर केस दर्ज होने के बाद कंपनी के पैरेंट ग्रुप एडलवाइज़ ने प्रतिक्रिया दी है। एडलवाइज़ ने कहा कि देसाई पर कर्ज़ वसूलने के लिए अनुचित दबाव नहीं बनाया गया था। एडलवाइज़ ने कहा, हम एजेंसियों के साथ पूरा सहयोग करेंगे।'
'[business]','अरबपति बिज़नेसमैन मुकेश अंबानी ने लगातार तीसरे साल (वित्त वर्ष 2022-23) में अपनी प्रमुख कंपनी रिलायंस इंडस्ट्रीज़ (आरआईएल) से कोई वेतन नहीं लिया। आरआईएल के चेयरमैन अंबानी ने इस दौरान कंपनी से किसी भी भत्ते, कमीशन या स्टॉक विकल्प का लाभ भी नहीं उठाया। दरअसल, अंबानी ने 2020-21 में कोविड-19 महामारी के मद्देनज़र स्वेच्छा से वेतन त्याग दिया था।'
'[business]','एचडीएफसी बैंक के शशिधर जगदीशन वित्त वर्ष 2022-23 में भारत में सर्वाधिक (₹10.55 करोड़) वार्षिक वेतन पाने वाले बैंक सीईओ रहे। इस दौरान ₹9.75 करोड़ का भुगतान पाने वाले एक्सिस बैंक के सीईओ अमिताभ चौधरी दूसरे स्थान पर हैं। उनके बाद आईसीआईसीआई बैंक के संदीप बख्शी हैं जिन्हें 2022-23 में वेतन के रूप में ₹9.60 करोड़ का भुगतान किया गया।'
'[business]','बीएसई पर सूचीबद्ध 10 सबसे मूल्यवान घरेलू कंपनियों में से 7 का बाज़ार पूंजीकरण पिछले सप्ताह ₹1.09 लाख करोड़ घटा है। एसबीआई का बाज़ार पूंजीकरण सर्वाधिक ₹38,197.34 करोड़ जबकि आईसीआईसीआई बैंक का ₹17,201.84 करोड़ घटा है। गौरतलब है, रिलायंस इंडस्ट्रीज़, हिंदुस्तान यूनिलीवर, आईटीसी, भारती एयरटेल और बजाज फाइनेंस को घाटा जबकि टीसीएस, एचडीएफसी बैंक और इन्फोसिस को लाभ हुआ है।'
'[business, national]','पीटीआई के अनुसार, सरकार केंद्रीय कर्मचारियों व पेंशनभोगियों का महंगाई भत्ता 3% बढ़ाकर 45% तक कर सकती है। सरकार ने आखिरी बार मार्च 2023 में महंगाई भत्ता 38% से बढ़ाकर 42% किया था जो 1 जनवरी, 2023 से प्रभावी हुआ था। गौरतलब है, फिलहाल केंद्र के 1 करोड़ से अधिक कर्मचारियों और पेंशनभोगियों को 42% महंगाई भत्ता मिल रहा है।'
'[business, national]','पंजाब कांग्रेस अध्यक्ष अमरिंदर सिंह राजा ने बंद एसी संग उड़े इंडिगो के विमान में चंडीगढ़ से जयपुर की यात्रा का वीडियो शेयर किया है। उन्होंने कहा, सबसे भयावह अनुभवों में से एक...पूरी यात्रा के दौरान एसी बंद था...अधिकतर यात्री...बेचैन और गुस्से में थे...यह गंभीर तकनीकी समस्या थी। यात्री इस वीडियो में टिशू पेपर से पसीना पोंछते दिख रहे हैं।'
'[politics, national]','केंद्रीय मंत्री प्रह्लाद पटेल ने लोकसभा और विधानसभाओं में महिला आरक्षण को लेकर X पर पोस्ट किया कि यह मांग पूरी करने का नैतिक साहस प्रधानमंत्री नरेंद्र मोदी के नेतृत्व वाली सरकार में ही था। उन्होंने आगे कहा कि केंद्रीय कैबिनेट की मंज़ूरी से यह साबित हो गया है। हालांकि, कुछ देर बाद पटेल ने अपना पोस्ट डिलीट कर दिया।'
'[politics]','बिहार के मुख्यमंत्री नीतीश कुमार ने केंद्रीय गृह मंत्री अमित शाह के बिहार में जल्द चुनाव होगा बयान पर कहा है, जल्दी कराएं हम लोग तो इंतज़ार कर रहे हैं, जितना जल्दी करा दें उतना अच्छा है, हम लोगों को कोई दिक्कत नहीं है। वहीं, चुनाव को लेकर आप तैयार हैं सवाल पर उन्होंने कहा, हम हमेशा तैयार हैं।'
'[politics]','सूरसागर (राजस्थान) से बीजेपी विधायक सूर्यकांता व्यास को लेकर केंद्रीय मंत्री गजेंद्र सिंह शेखावत के बुढ़ापे में गलतियां हो जाती हैं वाले बयान पर व्यास ने प्रतिक्रिया दी है। उन्होंने कहा, वह जो कह रहे हैं, वह अच्छा है या नहीं, यह उन्हें सोचना चाहिए...जब गजेंद्र सिंह शेखावत पैदा भी नहीं हुए थे तब से मैं पार्टी (बीजेपी) में हूं।'
'[politics, national]','राजस्थान के चित्तौड़गढ़ में रविवार को प्रधानमंत्री नरेंद्र मोदी के जन्मदिन पर चित्तौड़गढ़ सेवा संस्थान की ओर से नमो सुरक्षा कवच कार्यक्रम में 18,000 हेलमेट बांटे गए। राजस्थान बीजेपी प्रमुख सीपी जोशी ने कहा कि पीएम मोदी के मन की बात कार्यक्रम में सड़क सुरक्षा की बात से प्रेरणा लेकर कार्यक्रम किया गया। बकौल जोशी, यह विश्व रिकॉर्ड बना है।'
'[politics, national]','केंद्रीय नागर विमानन मंत्री ज्योतिरादित्य सिंधिया ने राजस्थान के मुख्यमंत्री अशोक गहलोत के बयान कोटा में एयरपोर्ट निर्माण में अड़चन पैदा कर रहा केंद्र पर प्रतिक्रिया दी है। सिंधिया ने कहा कि राजस्थान सरकार ने भारतीय हवाईअड्डा प्राधिकरण को प्रस्तावित 440 हेक्टेयर में से केवल 33.4 हेक्टेयर भूमि आवंटित की है और पावर ग्रिड लाइन भी स्थानांतरित नहीं हुई है।'
'[politics]','नए संसद भवन में राष्ट्रीय ध्वज फहराए जाने के मौके पर कांग्रेस अध्यक्ष मल्लिकार्जुन खरगे और राहुल गांधी की अनुपस्थिति के बारे में सवाल पूछे जाने पर पार्टी के नेता अधीर रंजन चौधरी ने कहा, मैं यहां मौजूद हूं...क्या यह काफी नहीं है? लोकसभा में विपक्ष के नेता अधीर रंजन ने आगे कहा, क्या मैं किसी काम का नहीं हूं?'
'[politics]','राजस्थान की पहली महिला बॉडी बिल्डर प्रिया सिंह मेघवाल शनिवार को राष्ट्रीय लोकतांत्रिक पार्टी (आरएलपी) में शामिल हो गईं। बीकानेर की रहने वाली प्रिया 2018-2020 तक लगातार 3 बार मिस राजस्थान रही हैं व उन्होंने पिछले साल थाईलैंड में 39वीं अंतर्राष्ट्रीय महिला बॉडी बिल्डिंग प्रतियोगिता में गोल्ड मेडल जीता था। प्रिया की 8-वर्ष की उम्र में शादी हो गई थी।'
'[politics]','केंद्रीय गृह मंत्री अमित शाह के जेडीयू और आरजेडी का मेल तेल व पानी जैसा है एवं तेल-पानी कभी एक नहीं हो सकते बयान पर बिहार के मुख्यमंत्री नीतीश कुमार ने प्रतिक्रिया दी है। उन्होंने कहा, हम उनकी किसी बात पर ध्यान नहीं देते, जब आते हैं तो अंड-बंड बोलते हैं। बकौल सीएम, उन्हें बिहार का कोई ज्ञान नहीं है।'
'[politics, national]','बिहार के पर्यावरण मंत्री तेजप्रताप यादव का एक वीडियो ऑनलाइन सामने आया है जिसमें वह पटना में विश्व ओज़ोन दिवस के मौके पर पिंजरे में बंद पक्षियों को आज़ाद करते नज़र आ रहे हैं। तेजप्रताप ने बताया कि इन पक्षियों को दो दिन पहले पकड़ा गया था। तेजप्रताप ने कहा, सभी से अनुरोध है कि पक्षियों को कैद न करें।'
'[politics, national]','विपक्षी गठबंधन INDIA द्वारा 14 न्यूज़ ऐंकर्स के कार्यक्रमों में अपने प्रतिनिधि नहीं भेजने के फैसले पर बिहार के मुख्यमंत्री नीतीश कुमार ने प्रतिक्रिया दी है। नीतीश ने कहा, मुझे इसकी जानकारी नहीं है। मैं तो पत्रकारों के पक्ष में हूं। जब पत्रकारों को पूरी आज़ादी मिल जाएगी तो पत्रकार को जो अच्छा लगेगा वो लिखेगा।'
'[politics]','केंद्रीय गृह मंत्री अमित शाह द्वारा शनिवार को मधुबनी (बिहार) में दिए गए बयान जेडीयू और आरजेडी का मेल तेल व पानी जैसा है एवं तेल-पानी कभी एक नहीं हो सकते पर बिहार की पूर्व मुख्यमंत्री राबड़ी देवी ने प्रतिक्रिया दी है। उन्होंने कहा, तेल-पानी तो बनिया मिलाते हैं। व्यापारी तो वह (शाह) खुद हैं तो तेल-पानी मिलाते होंगे।'
'[politics, national]','आंध्र प्रदेश के पूर्व मुख्यमंत्री चंद्रबाबू नायडू के बेटे नारा लोकेश ने ₹371 करोड़ के कथित भ्रष्टाचार मामले में पिता की गिरफ्तारी पर प्रतिक्रिया देते हुए कहा, मुझे (वाईएसआर कांग्रेस के) भ्रष्ट शासन के खिलाफ गृहयुद्ध का आह्वान करना चाहिए। उन्होंने कहा, मेरे पिता पर भ्रष्टाचार के आरोप नहीं हैं...फिर भी बिना किसी सबूत के उन्हें रिमांड पर भेजा गया।'
'[politics]','केंद्रीय गृह मंत्री अमित शाह के बिहार दौरे को लेकर आरजेडी नेता व राज्य के पूर्व कृषि मंत्री सुधाकर सिंह ने कहा है, बिहार दौरे पर शाह राज्य के विकास, स्वाभिमान व लोगों के लिए कोई घोषणा नहीं करेंगे। उन्होंने कहा, बिहार को गुजरात या गोधरा में बदलने के शाह के षड्यंत्र को राज्य की जनता अच्छी तरह समझती है।'
'[politics]','राजस्थान के ओसियां से कांग्रेस विधायक दिव्या मदेरणा का वीडियो सामने आया है जिसमें वह कह रही हैं, मैं आने वाला चुनाव शेरनी की तरह लड़ूंगी, जनता के विश्वास से लड़ूंगी...दबंगई से लड़ूंगी। इसे लेकर उन्होंने ट्वीट किया, कार्यक्षेत्र में संघर्षरत और चुनौती देती हर स्त्री, हमेशा से अस्तित्वहीन मनुष्य की असुरक्षा के कारण उनके हमले का लक्ष्य बनती है।'
'[politics, national]','जोधपुर (राजस्थान) में शुक्रवार रात चोरों ने मुख्यमंत्री अशोक गहलोत के भाई अग्रसेन गहलोत की दुकान के शटर का ताला तोड़ दिया। बकौल पुलिस, दुकान में कांच का गेट लगा होने से चोर अंदर नहीं घुस पाए। बीजेपी सांसद राज्यवर्धन राठौड़ ने ट्वीट किया, सरकार अपने ही परिवार की रक्षा नहीं कर सकती...जनता इनसे क्या उम्मीद कर सकती है?'
'[politics, national]','तेलंगाना के मुख्यमंत्री केसीआर ने शुक्रवार को प्रधानमंत्री नरेंद्र मोदी को पत्र लिखकर संसद के विशेष सत्र में महिला आरक्षण विधेयक को पारित करने की अपील की। इसके अलावा सीएम ने संसद और राज्य विधानसभाओं में ओबीसी के लिए 33% आरक्षण के प्रावधान का भी आह्वान किया है। गौरतलब है कि 18-22 सितंबर तक संसद का विशेष सत्र आयोजित होगा।'
'[politics]','कांग्रेस नेता दिग्विजय सिंह ने केंद्रीय मंत्री ज्योतिरादित्य सिंधिया को लेकर कहा है, हम जिसे महाराज कहते नहीं थकते थे, उन्हें आज बीजेपी के नेताओं ने भाई साहब बना दिया है। दिग्विजय ने मध्य प्रदेश में एक सभा में कहा, हमें उनसे यह उम्मीद नहीं थी कि वह जिनसे चुनाव हारेंगे उन्हीं की गोद में जा बैठेंगे।'
'[politics]','राजस्थान की बीजेपी विधायक सूर्यकांता व्यास ने मुख्यमंत्री अशोक गहलोत की तारीफ की और कहा है कि उन्होंने पुष्करणा समाज के लिए ऐसा काम किया है जो पहले राजा-महाराजा किया करते थे। दरअसल, दो दिन पहले सीएम गहलोत ने पुष्करणा समाज की कुलदेवी उष्ट्र वाहिनी देवी के मंदिर के जीर्णोद्धार के लिए ₹4.75 करोड़ के बजट को स्वीकृति दी थी।'
'[politics, national]','बिहार के शिक्षा मंत्री व आरजेडी नेता चंद्रशेखर के बयान रामचरितमानस में पोटैशियम साइनाइड है पर राज्य के उप-मुख्यमंत्री तेजस्वी यादव ने प्रतिक्रिया दी है। तेजस्वी ने कहा, यह व्यक्तिगत और लोगों की आस्था से जुड़ी बात है। हम संविधान को मानने वाले लोग हैं और मैं मानता हूं कि उन्हें (चंद्रशेखर) ऐसी बातें नहीं करनी चाहिए।'
'[politics]','बिहार बीजेपी के प्रवक्ता नीरज कुमार ने राज्य के शिक्षा मंत्री चंद्रशेखर के रामचरितमानस में पोटैशियम साइनाइड है बयान पर प्रतिक्रिया दी है। उन्होंने कहा, नीतीश कुमार जी, क्या आपको सुनाई नहीं दे रहा है? क्यों इस तरह से सनातन धर्म का अपमान करवा रहे हैं? अगर शिक्षा मंत्री को इतनी ही दिक्कत है तो अपना धर्म परिवर्तन करवा लें।'
'[politics, entertainment]','केंद्रीय गृह मंत्री अमित शाह के हिंदी को लेकर दिए गए बयान की अभिनेता प्रकाश राज ने आलोचना की है। प्रकाश ने X पर लिखा, आप हमसे हिंदी बोलने के लिए कहते हैं क्योंकि आपको सिर्फ हिंदी आती है। अभिनेत्री कंगना रनौत ने इसका जवाब देते हुए कहा, अमित शाह जी गुजरात से हैं और उनकी मातृभाषा गुजराती है।'
'[politics]','कांग्रेस नेता सचिन पायलट ने शुक्रवार को पीटीआई से कहा कि उनकी पार्टी एकजुट होकर राजस्थान में विधानसभा चुनाव लड़ेगी। उन्होंने आगे कहा कि अगली बार राज्य में कांग्रेस की सरकार बनने पर पार्टी आलाकमान विधायकों से चर्चा के बाद इस बात पर फैसला लेगा कि अगली सरकार का नेतृत्व कौन करेगा। बकौल पायलट, कांग्रेस हमेशा से एकजुट रही है।'
'[politics, national]','जम्मू-कश्मीर के पूर्व मुख्यमंत्री फारूक अब्दुल्ला एक महिला रिपोर्टर का हाथ पकड़कर उससे पूछ रहे हैं, तुम शादी कब करोगी?...अपनी पसंद से करोगी या मां-बाप की पसंद से? इसके अलावा उन्होंने रिपोर्टर ने पूछा, तुम्हारे भैया की बीवी कुछ दिन साथ रहेगी या भाग जाएगी? इसे लेकर बीजेपी प्रवक्ता शहज़ाद पूनावाला व कई पत्रकारों ने अब्दुल्ला की आलोचना की है।'
'[politics, national]','INDIA गठबंधन द्वारा 14 ऐंकर्स के बहिष्कार को लेकर बीजेपी के राष्ट्रीय मीडिया प्रमुख अनिल बलूनी ने X पर पार्टी की ओर से प्रेस रिलीज़ जारी कर प्रतिक्रिया दी है। उन्होंने लिखा, घमंडिया गठबंधन में शामिल INDI अलायंस के दलों द्वारा पत्रकारों के बहिष्कार का निर्णय घोर निंदनीय और भर्त्सनीय है। यह उनकी दमनकारी और तानाशाही सोच को दर्शाता है।'
'[politics, national]','एडीआर के मुताबिक, उत्तर प्रदेश में लोकसभा और राज्यसभा के 108 सांसदों (जिनका एडीआर ने विश्लेषण किया है) में से 49 सांसदों (45%) ने अपने खिलाफ आपराधिक मामले घोषित किए हैं। बकौल रिपोर्ट, राज्य के 37 सांसदों (34%) ने अपने खिलाफ गंभीर आपराधिक मामले घोषित किए हैं। देश के 306 सांसदों ने अपने खिलाफ आपराधिक मामले घोषित किए हैं।'
'[politics, national]','एडीआर की रिपोर्ट में विश्लेषित उत्तर प्रदेश के 108 सांसदों में से सपा की राज्यसभा सांसद जया बच्चन की संपत्ति राज्य में सर्वाधिक (₹1,001 करोड़) है और उनके बाद राज्यसभा सांसद कपिल सिब्बल (₹608 करोड़) का स्थान है। रिपोर्ट के अनुसार, राज्य में बीजेपी के राज्यसभा सांसद सकलदीप की संपत्ति सबसे कम (₹35 लाख) है।'
'[politics, national]','INDIA गठबंधन ने 14 न्यूज़ ऐंकर्स का बॉयकॉट करने का एलान करते हुए उनके कार्यक्रमों में अपने प्रतिनिधि नहीं भेजने का फैसला किया है। इन ऐंकर्स की सूची में अदिति त्यागी, अमन चोपड़ा, अमीश देवगन, आनंद नरसिम्हा, अर्णब गोस्वामी, अशोक श्रीवास्तव, चित्रा त्रिपाठी, गौरव सावंत, नविका कुमार, प्राची पाराशर, रुबिका लियाकत, शिव अरूर, सुधीर चौधरी और सुशांत सिन्हा शामिल हैं।'
'[politics, national]','एडीआर की रिपोर्ट के मुताबिक, बिहार के 56 सांसदों में से आरजेडी के राज्यसभा सांसद अमरेंद्र धारी सिंह की संपत्ति राज्य में सर्वाधिक (₹238 करोड़) है जिसके बाद आरजेडी के ही राज्यसभा सांसद प्रेम चंद गुप्ता (₹118 करोड़) का स्थान है। बकौल रिपोर्ट, राज्य में अररिया से बीजेपी सांसद प्रदीप कुमार सिंह की संपत्ति सबसे कम (₹50 लाख) है।'
'[politics]','एडीआर की रिपोर्ट के मुताबिक, बिहार में लोकसभा और राज्यसभा के 56 सांसदों में से 41 सांसदों (73%) ने अपने खिलाफ आपराधिक मामले घोषित किए हैं। रिपोर्ट में कहा गया है कि राज्य के 28 सांसदों (50%) ने अपने खिलाफ गंभीर आपराधिक मामले घोषित किए हैं। बकौल रिपोर्ट, देश के 306 सांसदों ने अपने खिलाफ आपराधिक मामले घोषित किए हैं।'
'[politics, national]','कोटा (राजस्थान) की सांगोद सीट से कांग्रेस विधायक भरत सिंह कुंदनपुर द्वारा अपना सिर मुंडवाकर मुख्यमंत्री अशोक गहलोत को बाल भेजे जाने के बाद सीएम गहलोत ने उनसे मुलाकात की है। रिपोर्ट्स के मुताबिक, दोनों के बीच करीब 20 मिनट तक बातचीत हुई। कुंदनपुर ने कहा, कांग्रेस में ही ऐसा है कि हर व्यक्ति को बोलने का अधिकार है।'
'[politics, national]','न्यूज़ 18 की खबर के मुताबिक, बालू के अवैध कारोबार और अन्य वित्तीय गड़बड़ियों के आरोप में गिरफ्तार किए गए जेडीयू एमएलसी राधाचरण साह के फार्म हाउस से ईडी को रुपयों से भरा बैग, कई दस्तावेज़ और एक डायरी मिली है। बकौल रिपोर्ट, इस डायरी में शायरी के रूप में कोड वर्ड में पैसों के लेनदेन का ज़िक्र है।'
'[politics, national]','भरतपुर (राजस्थान) में वैर थाना प्रभारी प्रेम सिंह भास्कर ने बीजेपी से टिकट की मांग करते हुए बैनर में अपनी वर्दी वाली फोटो छपवा दी जिसके बाद एसपी ने उन्हें लाइन हाज़िर किया है। लाइन हाज़िर होने के बाद एसएचओ ने भरतपुर रेंज के आईजी को पत्र लिखकर कहा, मैं समाज सेवा करना चाहता हूं और वीआरएस लेना चाहता हूं।'
'[politics, national]','मध्य प्रदेश में आगामी विधानसभा चुनाव को लेकर बुधवार को हुई बीजेपी की केंद्रीय चुनाव समिति की बैठक खत्म हो गई जिसमें राज्य की सभी हारी हुई सीटों पर चर्चा की गई। वहीं, बीजेपी के संसदीय बोर्ड ने जी20 समिट के सफलतापूर्वक आयोजन के लिए प्रधानमंत्री नरेंद्र मोदी को बधाई देते हुए अभिनंदन प्रस्ताव पारित किया।'
'[politics, national]','केंद्र ने संसद के आगामी विशेष सत्र के लिए एजेंडा जारी कर दिया है। इस दौरान संसद में 75 साल की संसदीय यात्रा पर चर्चा होगी। संसद में अधिवक्ता (संशोधन) विधेयक, प्रेस व पत्र-पत्रिका पंजीकरण विधेयक, डाकघर विधेयक और मुख्य चुनाव आयुक्त व अन्य चुनाव आयुक्त (नियुक्ति, सेवा की शर्तें और पद की अवधि) विधेयक पर भी चर्चा होगी।'
'[politics, national]','जयपुर (राजस्थान) में कांग्रेस समेत विभिन्न पार्टियों के कई नेता व पूर्व सरकारी अधिकारी बुधवार को बीजेपी में शामिल हुए। 2018 में बीजेपी से अलग हुए पूर्व विधायक किशना राम नाई फिर से पार्टी में शामिल हुए हैं। वहीं, आईपीएस अधिकारी पंकज चौधरी की पत्नी मुकुल चौधरी, कांग्रेस नेता बिरदीचंद शर्मा, संजीव गहलोत व अन्य बीजेपी में शामिल हुए हैं।'
'[politics, national]','केंद्रीय कानून मंत्री अर्जुन राम मेघवाल को भ्रष्ट नंबर 1 कहने को लेकर बीजेपी से निलंबित किए गए कैलाश मेघवाल (89) राजस्थान की शाहपुरा सीट से विधायक हैं। 3 बार सांसद रहे व 6 बार के विधायक कैलाश पूर्व में राजस्थान विधानसभा के अध्यक्ष रह चुके हैं। उन्हें राज्य की पूर्व मुख्यमंत्री वसुंधरा राजे का करीबी माना जाता है।'
'[politics, national]','प्रवर्तन निदेशालय (ईडी) ने बालू के अवैध कारोबार और अन्य वित्तीय गड़बड़ियों के आरोप में बुधवार को जेडीयू एमएलसी राधाचरण साह को आरा (बिहार) से गिरफ्तार कर लिया। बुधवार सुबह से ही एमएलसी के ठिकानों पर ईडी की छापेमारी जारी थी। रिपोर्ट्स के अनुसार, एमएलसी से पहले आय से अधिक संपत्ति और टैक्स चोरी मामले में भी पूछताछ हुई थी।'
'[politics, national]','कांग्रेस के महासचिव केसी वेणुगोपाल ने बताया है कि INDIA गठबंधन न्यूज़ ऐंकर्स की एक सूची जारी करेगा जिनके कार्यक्रमों में गठबंधन का एक भी नेता नहीं जाएगा और गठबंधन का मीडिया सब-ग्रुप इस पर फैसला लेगा। आप नेता राघव चड्ढा ने इसे लेकर कहा, ये ऐंकर्स एकतरफा गोदी मीडिया जैसा प्रचार करते हैं और हमें इनसे दूरी बनानी है।'
'[politics, national]','श्रीलंका के राष्ट्रपति रानिल विक्रमसिंघे ने दुबई एयरपोर्ट पर बुधवार को पश्चिम बंगाल की मुख्यमंत्री ममता बनर्जी से कहा, क्या मैं आपसे एक सवाल पूछ सकता हूं, क्या आप INDIA गठबंधन का नेतृत्व करने जा रही हैं? इस पर सीएम ममता ने कहा, यह लोगों पर निर्भर करता है...अगर लोग साथ देंगे तो हम कल सत्ता में हो सकते हैं।'
'[politics, national]','सपा प्रमुख अखिलेश यादव की पत्नी व सांसद डिंपल यादव के खिलाफ सोशल मीडिया पर आपत्तिजनक पोस्ट करने के आरोप में एक शख्स के खिलाफ बलिया (उत्तर प्रदेश) में एफआईआर दर्ज की गई है। आरोपी ने डिंपल के साथ सुभासपा प्रमुख ओपी राजभर की एडिटेड तस्वीर शेयर की थी। बकौल पुलिस, आरोपी की गिरफ्तारी की कोशिश की जा रही है।'
'[politics, national]','कांग्रेस नेता गौरव गोगोई ने बुधवार को दावा किया कि असम के मुख्यमंत्री हिमंत बिस्वा सरमा की पत्नी रिनिकी भुइयां शर्मा को किसान संपदा योजना के तहत केंद्र से ₹10 करोड़ की सब्सिडी मिली है। सरमा ने आरोपों का खंडन करते हुए कहा कि न तो उनकी पत्नी और न ही उनकी कंपनी को केंद्र से वित्तीय सब्सिडी मिली।'
'[politics, national]','केंद्रीय संसदीय कार्य मंत्री प्रल्हाद जोशी ने X पर बताया कि संसद के विशेष सत्र से पहले 17 सितंबर को सर्वदलीय बैठक बुलाई गई है। उन्होंने लिखा, इसके लिए संबंधित नेताओं को ईमेल के ज़रिए निमंत्रण भेजा गया है। गौरतलब है कि 18-22 सितंबर तक चलने वाले संसद के विशेष सत्र की शुरुआत पुराने संसद भवन से होगी।'
'[politics, national]','विपक्षी गठबंधन INDIA की 14 सदस्यीय समन्वय समिति की पहली बैठक बुधवार (आज) को दिल्ली में एनसीपी प्रमुख शरद पवार के आवास पर होगी। रिपोर्ट्स के मुताबिक, इस बैठक में लोकसभा चुनाव 2024 के मद्देनज़र सीट बंटवारे के फॉर्मूले को लेकर चर्चा हो सकती है। बकौल रिपोर्ट्स, सीपीआई (एम) ने इस बैठक में शामिल होने से इनकार कर दिया है।'
'[politics, national]','बांकुड़ा (पश्चिम बंगाल) में बीजेपी कार्यकर्ताओं ने मंगलवार को केंद्रीय शिक्षा राज्यमंत्री सुभाष सरकार को पार्टी कार्यालय में बंद कर दिया। कार्यकर्ताओं का आरोप है कि बांकुड़ा से सांसद सुभाष पार्टी की ज़िला इकाई के संचालन में तानाशाही कर रहे हैं। बीजेपी के प्रदेश प्रवक्ता समिक भट्टाचार्य ने कहा कि इस घटना में शामिल लोगों के खिलाफ कार्रवाई की जाएगी।'
'[politics, national]','केंद्रीय मंत्री गजेंद्र सिंह शेखावत ने राजस्थान में एक कार्यक्रम में कहा है, सनातन धर्म के विरोध में बोलने वालों की ज़ुबान खींच लेंगे और आंखें उठाकर देखने वालों की आंखें निकाल लेंगे। शेखावत के भाषण का यह वीडियो वायरल हो गया है। एआईएमआईएम प्रमुख असदुद्दीन ओवैसी ने उनके बयान पर कहा, केंद्रीय मंत्री हिंसा के लिए भड़का रहे हैं।'
'[politics, national]','शिवसेना (यूबीटी) के सांसद संजय राउत ने केंद्रीय मंत्री वीके सिंह के बयान पीओके (पाकिस्तान अधिकृत कश्मीर) अपने आप भारत का हिस्सा बन जाएगा पर प्रतिक्रिया दी है। राउत ने कहा, मणिपुर को शांत कीजिए, मणिपुर तक चीन घुस गया है। उन्होंने कहा कि सिंह को बतौर सेना प्रमुख अपने कार्यकाल में पीओके लेने की कोशिश करनी चाहिए थी।'
'[politics, national]','मध्य प्रदेश में आरएसएस के 5 पूर्व प्रचारकों ने नई राजनीतिक पार्टी (जनहित पार्टी) लॉन्च की। प्रचारकों ने आरोप लगाया कि आरएसएस के प्रति वैचारिक रूप से झुकाव रखने वालों को बीजेपी में जगह नहीं मिल सकती। उन्होंने कहा, पहले लोकसभा टिकट राज्य इकाई द्वारा जारी होते थे...अब सिर्फ उन्हें जगह दी जाती है जो यस बॉस कह सकते हैं।'
'[politics, national]','इटावा (यूपी) से सांसद रविशंकर कठेरिया एक कार्यक्रम के दौरान नहीं बता पाए कि ₹20 करोड़ में कितने ज़ीरो होते हैं जिसका वीडियो सामने आया है। दरअसल, इटावा में परियोजनाओं के शिलान्यास व लोकार्पण कार्यक्रम में मंत्री जितिन प्रसाद ने सांसद से मज़ाक में पूछा ₹20 करोड़ में कितने ज़ीरो होते हैं जिसके जवाब में कठेरिया ने 6 कह दिया।'
'[politics, national]','कोटा (राजस्थान) की सांगोद सीट से कांग्रेस विधायक भरत सिंह कुंदनपुर ने अपना सिर मुंडवाकर मुख्यमंत्री अशोक गहलोत को बाल भेजे हैं। मुख्यमंत्री गहलोत को लिखे अपने पत्र में भरत ने लिखा, आपका (गहलोत) ईमान मर चुका है। आपके ईमान के मरने पर मैं मुंडन करवाकर अपने केश आपको भेंट कर रहा हूं। कृपया यह तुच्छ भेंट स्वीकार करें।'
'[politics, national]','नागौर (राजस्थान) से सांसद व आरएलपी प्रमुख हनुमान बेनीवाल ने पूर्व कांग्रेस सांसद ज्योति मिर्धा के बीजेपी में शामिल होने पर प्रतिक्रिया दी है। उन्होंने कहा, मिर्धा इसलिए बीजेपी में शामिल हुईं ताकि उनके ससुराल वालों को जेल न जाना पड़े। बकौल बेनीवाल, मिर्धा के ससुराल वाले इंडिया बुल घोटाले में फंसे हैं और ईडी-सीबीआई इसकी जांच कर रही है।'
'[politics, national]','राजस्थान के मंत्री गोविंद राम मेघवाल ने कहा है कि बीजेपी नेता लालकृष्ण आडवाणी की हालत विधवा चाची जैसी हो गई है और पूर्व मुख्यमंत्री वसुंधरा राजे अस्तित्व बचाने में लगी हैं। केंद्रीय मंत्री अर्जुन मेघवाल के (बीजेपी नेता) कैलाश मेघवाल को कांग्रेस टिकट दे रही है बयान पर उन्होंने कहा, वह नौसिखिया हैं जो राजनीति की एबीसीडी नहीं जानते।'
'[politics, national]','पश्चिम बंगाल की मुख्यमंत्री ममता बनर्जी ने सोमवार को मंत्रिमंडल में फेरबदल किया। बाबुल सुप्रियो को पर्यटन विभाग से हटाकर सूचना प्रौद्योगिकी और नवीकरणीय ऊर्जा विभाग का प्रभार सौंपा गया। अरूप राय को खाद्य प्रसंस्करण व इंद्रनील सेन को पर्यटन विभाग मिला है जबकि ज्योति प्रिय मलिक को सार्वजनिक उद्यम और औद्योगिक पुनर्निर्माण विभाग का अतिरिक्त प्रभार सौंपा गया है।'
'[politics, national]','केंद्रीय मंत्री गजेंद्र सिंह शेखावत ने बीकानेर (राजस्थान) में बीजेपी परिवर्तन संकल्प यात्रा के दौरान बिना नाम लिए राज्य के मंत्री शांति धारीवाल के मर्दों का प्रदेश वाले बयान पर प्रतिक्रिया दी है। उन्होंने कहा, दुर्भाग्यपूर्ण है कि वह (धारीवाल) आज भी मंत्रिमंडल का हिस्सा हैं। ऐसे व्यक्ति को उठाकर बाहर फेंक देना चाहिए, अरब सागर में फेंक देना चाहिए।'
'[politics, national]','राजस्थान में आगामी विधानसभा चुनाव से पहले सोमवार को पूर्व कांग्रेस सांसद ज्योति मिर्धा बीजेपी में शामिल हुईं। ज्योति ने एसएमएस मेडिकल कॉलेज से एमबीबीएस किया है और वह 2009 में लोकसभा चुनाव जीती थीं लेकिन 2014 व 2019 में हार गई थीं। गौरतलब है कि ज्योति की बहन श्वेता मिर्धा राज्यसभा सांसद दीपेंद्र सिंह हुड्डा की पत्नी हैं।'
'[politics, entertainment]','अभिनेता और गुरदासपुर से बीजेपी सांसद सनी देओल ने संसद में अपनी कम उपस्थिति पर कहा है, मैं नहीं कहता कि यह अच्छी बात है...लेकिन राजनीति में आने के बाद मुझे लगा कि यह मेरी दुनिया नहीं है। उन्होंने कहा, मैं अपने लोकसभा क्षेत्र के लिए काम करता हूं और करता रहूंगा...उसके लिए संसद जाऊं या न जाऊं...फर्क नहीं पड़ता।'
'[politics]','राजस्थान में कांग्रेस के दिग्गज जाट नेता रहे नाथूराम मिर्धा की पोती व पूर्व कांग्रेस सांसद ज्योति मिर्धा और पूर्व आईपीएस अधिकारी सवाई सिंह चौधरी लोकसभा-विधानसभा चुनावों से पहले बीजेपी में शामिल हो गए हैं। बकौल खबर, बीजेपी मिर्धा को नागौर लोकसभा सीट से चुनाव में उतार सकती है। पिछले लोकसभा चुनाव में वह नागौर से कांग्रेस की उम्मीदवार थीं।'
'[politics, national]','राजस्थान में शिक्षा के विकास के लिए ₹171.12 करोड़ दान देने वाले भामाशाह 11 सिंतबर को सम्मानित किए जाएंगे। सरकार के मुताबिक, ₹1 करोड़ से अधिक दान करने वालों को भामाशाह शिक्षा विभूषण, ₹15 लाख-₹1 करोड़ का दान करने वालों को भामाशाह शिक्षा भूषण और ₹15 लाख तक दान करने वालों को भामाशाह शिक्षा श्री से सम्मानित किया जाता है।'
'[politics, national]','कांग्रेस नेता राहुल गांधी ने रविवार को पेरिस में बीजेपी को लेकर कहा, सत्ताधारी पार्टी किसी भी कीमत पर सत्ता हासिल करना चाहती है, उसका हिंदू धर्म से कोई लेना-देना नहीं है। उन्होंने कहा, मैंने गीता, उपनिषद और अन्य हिंदू किताबें पढ़ी हैं और मैं कह सकता हूं बीजेपी जो भी करती है उसमें हिंदू (धर्म) जैसा कुछ नहीं है।'
'[politics, national]','राजस्थान बीजेपी ने एक वीडियो शेयर कर दावा किया है कि राज्य में इंदिरा गांधी स्मार्टफोन योजना की लाभार्थी एक महिला को सरकारी कर्मचारी ने मोबाइल के बदले हाथ के पंजे पर वोट देने की धमकी दी। वीडियो में शख्स महिला को फोन देते हुए कहता दिख रहा है, हाथ के निशान पर वोट देना, कांग्रेस को वोट देना।'
'[politics]','घोसी (उत्तर प्रदेश) विधानसभा उप-चुनाव में बीजेपी प्रत्याशी दारा सिंह चौहान की हार के बाद सुभासपा प्रमुख ओमप्रकाश राजभर ने कहा है, मैं और दारा सिंह मंत्री बनेंगे। मंत्री बनने से कोई नहीं रोक सकता है। उन्होंने कहा, मैं विपक्ष के लोगों से कह रहा हूं कि दिल थाम के बैठो, कहीं हार्ट अटैक न आ जाए। हम मंत्री बनेंगे।'
'[politics]','घोसी विधानसभा सीट के उप-चुनाव में सपा प्रत्याशी की जीत के बाद लखनऊ (यूपी) में सपा कार्यालय के बाहर शिवपाल यादव के समर्थन में एक होर्डिंग लगाया गया है। होर्डिंग पर लिखा है, भतीजे को हराने से पहले चाचा को हराना होगा और यह मुमकिन नहीं, नामुमकिन है...टाइगर अभी ज़िंदा है। होर्डिंग पर अखिलेश यादव की तस्वीर भी लगी है।'
'[politics, national]','जनसेना पार्टी के प्रमुख पवन कल्याण को पुलिस ने हिरासत में लिया है। दरअसल, कथित भ्रष्टाचार मामले में गिरफ्तार आंध्र प्रदेश के पूर्व मुख्यमंत्री व टीडीपी प्रमुख एन चंद्रबाबू नायडू का समर्थन करने विजयवाड़ा की ओर जा रहे कल्याण के काफिले को रोक लिया गया जिसके बाद वह सड़क पर लेट गए। इस दौरान उनके समर्थकों ने प्रदर्शन भी किया।'
'[politics]','बिहार सरकार में समाज कल्याण मंत्री व जेडीयू नेता मदन सहनी ने दिल्ली में चल रहे जी20 समिट को समय की बर्बादी बताया है। सहनी ने कहा, प्रधानमंत्री (नरेंद्र मोदी)...अपना समय तो बर्बाद करते ही हैं, देश का समय भी बर्बाद कर रहे। इस पर बीजेपी प्रवक्ता कुंतल कृष्ण ने कहा, सहनी को पता भी है जी20 समिट क्या है?'
'[politics, national]','जोधपुर (राजस्थान) में कांग्रेस के राष्ट्रीय प्रवक्ता मोहन प्रकाश राजाखेड़ा ने बीजेपी को लेकर कहा है कि केंद्र सरकार (बीजेपी) की नीतियों के कारण जनता की तकलीफ बढ़ रही है। उन्होंने कहा कि महंगाई, बेरोज़गारी जैसी तमाम तकलीफें जनता को केंद्र सरकार दे रही है जबकि राजस्थान सरकार जनता को फ्री इलाज, ₹500 में सिलिंडर जैसी सुविधाएं दे रही है।'
'[politics, national]','घोसी विधानसभा सीट के उप-चुनाव में सपा प्रत्याशी की जीत के बाद लखनऊ (उत्तर प्रदेश) में सपा कार्यालय के बाहर एक होर्डिंग लगाया गया है जिसमें लिखा है, ओमप्रकाश राजभर दगे हुए कारतूस हैं। होर्डिंग में समाजवादी युवजन सभा के पूर्व राज्य सचिव आशुतोष सिंह की तस्वीर भी लगी है। फिलहाल सुभासपा प्रमुख राजभर की कोई प्रतिक्रिया नहीं आई है।'
'[politics, national]','केंद्रीय गृह मंत्रालय ने राजस्थान के मुख्यमंत्री अशोक गहलोत के दावे जी20 के कारण उदयपुर से सीकर जाने के लिए हेलीकॉप्टर को अनुमति नहीं मिली का खंडन किया है। बकौल गृह मंत्रालय, मुख्यमंत्री के किसी भी अनुरोध को अस्वीकार नहीं किया गया। इसपर गहलोत ने ट्वीट किया, सुबह 10:48 बजे उड़ान की अनुमति का ई-मेल किया...दोपहर 3:58 बजे अनुमति मिली।'
'[politics, national]','यूपी में घोसी विधानसभा सीट पर हुए उप-चुनाव में सपा की जीत के बाद चंदौली में सड़क जाम कर जश्न मनाने को लेकर पूर्व सपा विधायक मनोज सिंह डब्लू के खिलाफ केस दर्ज किया गया है। पूर्व विधायक पर आरोप है कि उन्होंने समर्थकों के साथ सड़क पर पटाखे फोड़कर जश्न मनाया जिसके चलते कुछ देर तक जाम लगा रहा।'
'[politics]','राजस्थान के पूर्व मंत्री राजेंद्र गुढ़ा शनिवार को झुंझुनूं में आयोजित एक कार्यक्रम में शिवसेना में शामिल हो गए। उन्हें महाराष्ट्र के मुख्यमंत्री एकनाथ शिंदे ने पार्टी की सदस्यता दिलाई। गौरतलब है, राज्य में महिलाओं के खिलाफ अपराध को लेकर कांग्रेस सरकार की आलोचना करने पर मुख्यमंत्री अशोक गहलोत की सिफारिश पर उन्हें मंत्री पद से बर्खास्त किया गया था।'
'[politics, national]','दिल्ली के मुख्यमंत्री अरविंद केजरीवाल ने हाल ही में हुए विधानसभा उप-चुनावों के नतीजे से संबंधित एक रिपोर्ट X पर साझा करते हुए लिखा, INDIA गठबंधन बहुत शक्तिशाली है इसलिए बीजेपी देश का नाम बदलना चाहती है। गौरतलब है कि 6 राज्यों में हुए उप-चुनावों में विपक्षी गठबंधन INDIA ने सात में से चार सीट पर जीत हासिल की है।'
'[politics, national]','आंध्र प्रदेश के पूर्व मुख्यमंत्री व टीडीपी प्रमुख एन चंद्रबाबू नायडू ने गिरफ्तार होने के बाद कहा है कि उन्होंने कोई कदाचार या भ्रष्टाचार नहीं किया है। उन्होंने सीआईडी पर सबूत न दिखाने और बिना किसी भूमिका के एफआईआर में उनका नाम जोड़ने का आरोप लगाया है। गौरतलब है, नायडू को स्किल डेवलपमेंट घोटाले को लेकर गिरफ्तार किया गया है।'
'[politics, national]','तेलुगू देशम पार्टी (टीडीपी) ने बताया है कि पार्टी के प्रमुख और आंध्र प्रदेश के पूर्व मुख्यमंत्री एन चंद्रबाबू नायडू को शनिवार सुबह नंद्याल शहर में सीआईडी ने गिरफ्तार कर लिया। उन्हें स्किल डेवलपमेंट घोटाले को लेकर गिरफ्तार किया गया है जिसे लेकर 2021 में एफआईआर दर्ज की गई थी। नायडू को विजयवाड़ा शिफ्ट किया जा रहा है।'
'[politics, national]','भरतपुर (राजस्थान) में बीजेपी की परिवर्तन संकल्प यात्रा के दौरान गुरुवार को कथित तौर पर भीड़ जुटाने के लिए एक महिला डांसर को बुलाया गया जिसका वीडियो सामने आया है। वीडियो में कुछ बीजेपी कार्यकर्ता भी महिला डांसर संग नाचते नज़र आए। गौरतलब है, राज्य में इस साल के अंत तक विधानसभा चुनाव हो सकते हैं।'
'[politics, national]','घोसी (उत्तर प्रदेश) विधानसभा सीट के उप-चुनाव में सपा प्रत्याशी सुधाकर सिंह ने राज्य के पूर्व मंत्री और बीजेपी प्रत्याशी दारा सिंह चौहान को 42,759 मतों से हराकर चुनाव जीत लिया है। यह राज्य में विपक्ष के INDIA गठबंधन के साथ बीजेपी की पहली चुनावी लड़ाई थी। इस सीट पर 5 सितंबर 2023 को उप-चुनाव के लिए मतदान हुआ था।'
'[politics, national]','घोसी (यूपी) विधानसभा सीट पर हुए उप-चुनाव में सपा और पुतुप्पली (केरल) विधानसभा सीट पर हुए उप-चुनाव में कांग्रेस को जीत मिली है। उत्तराखंड की बागेश्वर और त्रिपुरा की बक्सनगर व धनपुर विधानसभा सीटों पर हुए उप-चुनाव में बीजेपी को जीत मिली है। वहीं, डुमरी (झारखंड) विधानसभा उप-चुनाव में झामुमो और धूपगुड़ी (पश्चिम बंगाल) विधानसभा उप-चुनाव में टीएमसी जीती है।'
'[politics, national]','बिग बॉस 16 की प्रतिभागी रहीं राजस्थानी डांसर गोरी नागोरी ने एक वीडियो मेसेज जारी कर नागौर विधानसभा सीट से चुनाव लड़ने का एलान किया है। नागोरी ने कहा, मैं जनता के हक के लिए लड़ाई लड़ने वाली हूं। हम सब मिलकर विकसित और खुशहाल नागौर बनाएंगे। मुझे विश्वास है कि आप मुझे सपोर्ट करेंगे।'
'[politics, national]','आगरा (उत्तर प्रदेश) का एक वीडियो सामने आया है जिसमें राज्य के मंत्री धर्मवीर प्रजापति केंद्रीय कारागार पहुंचकर कैदियों के साथ जन्माष्टमी मनाते नज़र आ रहे हैं। वीडियो में प्रजापति वाद्य यंत्र बजाते हुए भी दिख रहे हैं। प्रजापति ने X (पूर्व में ट्विटर) पर लिखा, कैदियों द्वारा सजाए गए जेल मंदिर में भजन-कीर्तन में सहभागिता कर उनका उत्साहवर्धन किया।'
'[politics, national]','उत्तर प्रदेश के पूर्व उप-मुख्यमंत्री दिनेश शर्मा राज्यसभा उप-चुनाव में बीजेपी के टिकट पर निर्विरोध राज्यसभा सांसद निर्वाचित हो गए हैं। वह बीजेपी के राज्यसभा सांसद हरद्वार दुबे के निधन से खाली हुई सीट से चुने गए हैं और उनका कार्यकाल नवंबर 2026 तक रहेगा। उप-मुख्यमंत्री ब्रजेश पाठक ने शुक्रवार को निर्विरोध निर्वाचन का सर्टिफिकेट मिलने पर उन्हें शुभकामनाएं दीं।'
'[politics, national]','त्रिपुरा में 2 विधानसभा सीटों पर हुए उप-चुनाव में बीजेपी को दोनों में मिली जीत पर पार्टी नेता अमित मालवीय ने प्रतिक्रिया दी है। उन्होंने कहा, बीजेपी ने दोनों विधानसभा सीटों पर जीत दर्ज की है। वामपंथियों का जो गढ़ था अब वहां के रास्ते उनके लिए बंद हो गए। बीजेपी को धनपुर व बॉक्सानगर सीट पर जीत मिली है।'
'[politics, national]','दिल्ली में जी20 समिट के लिए वैश्विक नेताओं के मुकाबले प्रधानमंत्री नरेंद्र मोदी का बड़ा कटआउट लगाए जाने के दावे को सरकार ने फर्ज़ी बताया है। रिपोर्ट में दावा किया गया था कि यह कटआउट इन नेताओं की लोकप्रियता के हिसाब से लगाया गया है। पीआईबी ने लिखा, यह पुराना होर्डिंग है और जी20 से संबंधित नहीं है।'
'[politics, national]','उत्तर प्रदेश के मंत्री व निषाद पार्टी के प्रमुख संजय निषाद ने घोसी विधानसभा सीट पर हुए उप-चुनाव के रुझानों में सपा की बढ़त पर कहा है, पाकिस्तान वाले एरिया में वोटों की गिनती में पाकिस्तान जीतता है। प्रतिक्रिया में सपा नेता शिवपाल यादव ने कहा, भारत में पाकिस्तान खोजने वाले देश की संप्रभुता को चुनौती दे रहे हैं।'
'[politics, national]','त्रिपुरा में 5 सितंबर को 2 विधानसभा सीटों पर हुए उप-चुनाव में बीजेपी ने दोनों सीटों पर जबकि केरल में कांग्रेस ने पुतुप्पली विधानसभा सीट पर हुए उप-चुनाव में जीत दर्ज की है। त्रिपुरा में धनपुर से बिंदू देबनाथ व बॉक्सानगर से तफज्जल हुसैन ने जबकि केरल में कांग्रेस के चंडी ओमेन ने जीत दर्ज की है।'
'[politics, national]','टीएमसी प्रवक्ता व राज्यसभा सांसद साकेत गोखले ने कहा है कि केंद्र सरकार ने जी20 शिखर सम्मेलन की मेज़बानी पर जर्मनी की तुलना में 7 गुना अधिक पैसा खर्च किया। उन्होंने कहा, जर्मनी ने 2017 में जी20 समिट की मेज़बानी पर €72 मिलियन (₹641 करोड़) खर्च किए...मोदी सरकार ने केवल दिल्ली पर €449 मिलियन (₹4,100 करोड़) खर्च किए हैं।'
'[politics, national]','बीजेपी ने 2024 के लोकसभा चुनावों में जेडीएस के साथ कर्नाटक में चुनाव लड़ने का निर्णय लिया है। कर्नाटक के पूर्व मुख्यमंत्री और बीजेपी नेता बीएस येदियुरप्पा ने शुक्रवार को बताया कि केंद्रीय मंत्री अमित शाह ने जेडीएस को चार सीटें देने पर सहमति जता दी है। गौरतलब है, लोकसभा चुनाव 2019 में जेडीएस केवल एक सीट जीत पाई थी।'
'[politics, national]','कांग्रेस अध्यक्ष मल्लिकार्जुन खरगे के कार्यालय ने बताया है कि उन्हें राष्ट्रपति द्रौपदी मुर्मू द्वारा आयोजित कराए जा रहे जी20 के डिनर का न्योता नहीं मिला है। रिपोर्ट्स के मुताबिक, रात्रिभोज में सभी कैबिनेट मंत्रियों, मुख्यमंत्रियों, पूर्व प्रधानमंत्रियों मनमोहन सिंह व एचडी देवेगौड़ा को बुलाया गया है। बकौल रिपोर्ट्स, किसी राजनीतिक दल के नेता को निमंत्रण नहीं मिला है।'
'[politics, national]','पूर्व लोकसभा स्पीकर सुमित्रा महाजन ने कहा कि जो लोग बीजेपी छोड़कर जा रहे हैं उनके लिए वह कुछ नहीं कह सकतीं। उन्होंने आगे कहा, जो वर्षों से पार्टी के लिए काम करते आए हैं उन्हें तवज्जो मिलनी चाहिए और उनमें मैं भी शामिल हूं। वहीं, उन्होंने एक देश, एक चुनाव पर कहा कि इसमें पैसा और मेहनत कम लगेगी।'
'[politics, national]','तमिलनाडु के मंत्री और डीएमके नेता उदयनिधि स्टालिन के सनातन धर्म का खात्मा होना चाहिए बयान पर विवाद के बीच बीजेपी प्रदेशाध्यक्ष के अन्नामलाई ने कहा है, डीएमके का मतलब डी- डेंगू, एम- मलेरिया, के- कोसु। उन्होंने कहा, डीएमके का एक पार्टी के तौर पर एकदम सफाया हो जाएगा। बकौल अन्नामलाई, इस तरह के बयान देना डीएमके का ड्रामा है।'
'[politics, national]','बिहार में आरजेडी के प्रदेश अध्यक्ष जगदानंद सिंह के बयान टीका लगाकर घूमने वालों ने भारत को गुलाम बनवाया था पर बीजेपी नेता रविशंकर प्रसाद ने प्रतिक्रिया दी है। उन्होंने कहा, पिछले हफ्ते आरजेडी प्रमुख लालू प्रसाद यादव ने महाराष्ट्र में सिद्धिविनायक मंदिर जाकर टीका लगवाया था। रविशंकर ने आगे कहा, जगदानंद क्या भारत का इतिहास भी जानते हैं?'
'[politics, national]','सनातन धर्म पर डीएमके नेता उदयनिधि स्टालिन व पार्टी से सांसद ए राजा द्वारा की गई टिप्पणियों के बीच कांग्रेस ने गुरुवार को प्रेस कॉन्फ्रेंस कर प्रतिक्रिया दी। पार्टी प्रवक्ता पवन खेड़ा ने कहा, हम सभी धर्मों को साथ लेकर चलते हैं और किसी धर्म को कमतर नहीं समझना चाहिए, संविधान भी इसकी इजाज़त नहीं देता है।'
'[politics, national]','हरियाणा के हिसार में आयोजित जनसंवाद कार्यक्रम में एक महिला ने हरियाणा के मुख्यमंत्री मनोहर लाल खट्टर से कहा, फैक्ट्री लगवाने का कष्ट करें ताकि लोगों को रोज़गार मिले। इसपर खट्टर ने कहा, अगली बार चंद्रयान-4 में तुमको भेज देंगे, बैठ जाओ। कांग्रेस नेता दीपेंद्र सिंह हुड्डा ने खट्टर की आलोचना की और कहा, अहंकार बुरी तरह टूटने वाला है।'
'[politics]','तमिलनाडु के मंत्री और डीएमके नेता उदयनिधि स्टालिन के सनातन धर्म का खात्मा होना चाहिए बयान पर विवाद के बीच डीएमके सांसद ए राजा ने कहा है, उदयनिधि ने नरमी दिखाते हुए डेंगू व मलेरिया से सनातन धर्म की तुलना की। उन्होंने कहा, इसे सामाजिक कलंक मानी जाने वाली एचआईवी और कुष्ठ रोग जैसी बीमारियों के रूप में देखना चाहिए।'
'[politics, national]','भीलवाड़ा (राजस्थान) में बुधवार रात मुख्यमंत्री अशोक गहलोत के काफिले के सामने भीड़ ने मोदी-मोदी के नारे लगाए जिसका वीडियो सामने आया है। वीडियो में मुख्यमंत्री नारे लगा रहे लोगों का मुस्कुराकर अभिवादन करने के बाद अपनी कार में बैठते नज़र आए। दरअसल, भीलवाड़ा के उद्यमियों संग संवाद करने के बाद मुख्यमंत्री रात्रि विश्राम के लिए जा रहे थे।'
'[politics, national]','लोकसभा की विशेषाधिकार समिति ने पटना में 13 जुलाई को बीजेपी के विरोध-प्रदर्शन के दौरान महाराजगंज के सांसद जनार्दन सिंह सिग्रीवाल पर हुए लाठीचार्ज को लेकर बिहार के डीजीपी आरएस भट्टी समेत 7 अधिकारियों को तलब किया है। समिति ने पटना के डीएम और एसएसपी समेत इन सातों अधिकारियों को 21 सितंबर को दिल्ली में पेश होने को कहा है।'
'[politics, national]','केंद्रीय मंत्री पीयूष गोयल ने कांग्रेस नेता सोनिया गांधी द्वारा संसद के विशेष सत्र को लेकर प्रधानमंत्री नरेंद्र मोदी को लिखे गए पत्र पर प्रतिक्रिया दी है। उन्होंने कहा, वरिष्ठ नेता होने के नाते आपका कर्तव्य...देशहित के कार्यों में रुकावट पैदा करने की जगह चर्चा में सक्रिय भूमिका निभाना होना चाहिए। राजनीति करने के बजाय देशहित में योगदान दें।'
'[politics, national]','हरिद्वार (उत्तराखंड) की खानपुर सीट से निर्दलीय विधायक उमेश कुमार बुधवार को सड़े हुए गन्ने लेकर ट्रैक्टर पर विधानसभा पहुंचे जिसका एक वीडियो ऑनलाइन सामने आया है। विधायक ने कहा, मैं सड़े हुए गन्ने इसलिए विधानसभा लेकर आया हूं ताकि किसानों को इस फसल के लिए दिए जा रहे ₹1,100 प्रति बीघा के मुआवज़े पर सरकार को कुछ शर्म आए।'
'[politics, national]','आरएसएस प्रमुख मोहन भागवत ने कहा है कि जब तक समाज में भेदभाव है तब तक आरक्षण जारी रहना चाहिए। उन्होंने कहा, सामाजिक व्यवस्था में हमने अपने बंधुओं को पीछे छोड़ दिया। जब तक हम उन्हें समानता नहीं देते तब तक विशेष उपचार (आरक्षण) होने चाहिए। बकौल भागवत, आरक्षण वित्तीय/राजनीतिक समानता के लिए नहीं बल्कि सम्मान के लिए भी है।'
'[politics, national]','केंद्रीय मंत्री प्रल्हाद जोशी ने कांग्रेस नेता सोनिया गांधी द्वारा संसद के विशेष सत्र को लेकर प्रधानमंत्री नरेंद्र मोदी को लिखे पत्र पर कहा है, दुर्भाग्यपूर्ण है...आप लोकतंत्र के मंदिर के कामकाज का राजनीतिकरण करने की कोशिश कर रही हैं। उन्होंने कहा, शायद आपका परंपराओं पर ध्यान नहीं है। सत्र बुलाने से पहले राजनीतिक दलों से चर्चा नहीं की जाती।'
'[politics, national]','नेताजी सुभाष चंद्र बोस के पोते व पश्चिम बंगाल में बीजेपी के पूर्व उपाध्यक्ष चंद्र कुमार बोस ने बुधवार को पार्टी की प्राथमिक सदस्यता से इस्तीफा दे दिया। अपने त्याग-पत्र में उन्होंने लिखा, मुझे पार्टी व केंद्र से समर्थन नहीं मिला। मेरे प्रस्तावों को नज़रअंदाज़ कर दिया गया। गौरतलब है, चंद्र कुमार बोस 2016 में बीजेपी में शामिल हुए थे।'
'[politics, national]','भरतपुर (राजस्थान) में 23 पंचायत समितियों को दूसरी पंचायत में जोड़ने के मामले में मंगलवार को नदबई से कांग्रेस विधायक जोगिंदर सिंह अवाना के खिलाफ लोगों ने महापंचायत की। लोगों ने एलान किया कि वह अवाना को चुनाव के दौरान गांव में घुसने नहीं देंगे। लोगों ने कहा कि अवाना 23 ग्राम पंचायत को तोड़ने का काम कर रहे हैं।'
'[politics, national]','कांग्रेस अध्यक्ष मल्लिकार्जुन खरगे ने राजस्थान विधानसभा चुनाव को लेकर प्रमुख समितियों का गठन किया है। सुखजिंदर सिंह रंधावा को कोर कमेटी का संयोजक बनाया गया है और इस समिति में अशोक गहलोत व सचिन पायलट भी शामिल हैं। वहीं, गोविंद राम मेघवाल को कैंपेन समिति का अध्यक्ष नियुक्त किया गया है और इस समिति में अशोक चांदना शामिल हैं।'
'[politics, miscellaneous]','देश का नाम इंडिया की जगह सिर्फ भारत किए जाने की अटकलों के बीच भारत और इंडिया के बीच अंतर बताते आरजेडी प्रमुख लालू यादव का पुराना वीडियो वायरल हुआ है। वीडियो में दातून करते दिख रहे लालू ने बताया कि दिल्ली में वह ब्रश करते हैं क्योंकि वहां दातून नहीं मिलता। उन्होंने कहा, दिल्ली इंडिया है...यह (पटना) भारत है।'
'[politics, national]','जन अधिकार पार्टी के अध्यक्ष पप्पू यादव ने बीजेपी नेता सुशील मोदी के आरजेडी प्रमुख लालू यादव द्वारा सावन में नॉनवेज खाने को लेकर दिए बयान पर प्रतिक्रिया दी है। पप्पू यादव ने कहा, सावन में पॉर्न क्यों देखते हैं नेता, वो नॉनवेज नहीं है? उन्होंने कहा, सुशील भाई अपना मोबाइल चेक करा लीजिए कि पॉर्न देखी है या नहीं?'
'[politics, national]','प्रधानमंत्री नरेंद्र मोदी ने बुधवार को जी20 समिट से पहले मंत्रिपरिषद की बैठक में सभी केंद्रीय मंत्रियों को विदेश मंत्रालय द्वारा लॉन्च किए गए जी20 इंडिया मोबाइल ऐप डाउनलोड करने की सलाह दी। बकौल रिपोर्ट्स, प्रधानमंत्री ने समिट के दौरान सभी मंत्रियों से दिल्ली में रहने, वीआईपी कल्चर से दूर रहने और समय का विशेष ध्यान रखने की बात कही।'
'[politics]','केंद्रीय मंत्री नितिन गडकरी ने राजस्थान के हनुमानगढ़ में बीजेपी की परिवर्तन यात्रा में जनसभा को संबोधित करते हुए कहा, इधर गधे, उधर गधे, सब तरफ गधे ही गधे। अच्छे घोड़ों को नहीं है घास और गधे खा रहे हैं च्यवनप्राश। उन्होंने कहा, समझने वाले को इशारा काफी होता है...एक बार आप डबल इंजन की सरकार को वोट दे दो।'
'[politics, national]','एएनआई के अनुसार, 18-22 सितंबर तक चलने वाले संसद के विशेष सत्र की शुरुआत पुराने संसद भवन से होगी। बकौल रिपोर्ट्स, 18 सितंबर को सत्र की शुरुआत के बाद अगले दिन गणेश चतुर्थी के अवसर पर इसे नए संसद भवन में शिफ्ट किया जाएगा। गौरतलब है, इस सत्र में सरकार एक राष्ट्र, एक चुनाव पर बिल पेश कर सकती है।'
'[politics, national]','कर्नाटक के गृह मंत्री जी परमेश्वर ने कहा है, हिंदू धर्म का उदय कैसे हुआ और किसने किया, यह आज भी एक सवाल बना हुआ है। उन्होंने कहा, हमारे देश में बौद्ध और जैन धर्म की उत्पत्ति का इतिहास है। इस्लाम और ईसाई धर्म हमारे देश में विदेश से आए। सभी धर्मों का सारांश मानव जाति का कल्याण करना है।'
'[politics, national]','राजस्थान के मुख्यमंत्री अशोक गहलोत ने कहा है, लोग कहते हैं कि मैं और (पूर्व मुख्यमंत्री) वसुंधरा राजे मिले हुए हैं...कहां मिले हुए हैं? मेरे सारे कामों को तो उन्होंने बंद कर दिया था। एक रिफाइनरी बंद कर दी थी। गौरतलब है कि पूर्व उप-मुख्यमंत्री सचिन पायलट ने गहलोत व राजे के बीच मिलीभगत का आरोप लगाया था।'
'[politics, national]','चुनाव आयोग ने बताया है कि देशभर की 7 विधानसभा सीटों के लिए 5 सितंबर को हुआ उप-चुनाव संपन्न हो गया। उत्तर प्रदेश की घोसी विधानसभा में सबसे कम 49.42% मतदान हुआ। वहीं, त्रिपुरा के बोक्सानगर विधानसभा सीट पर सर्वाधिक 86.34% वोटिंग हुई है। झारखंड के डुमरी में 64.84% और केरल के पुथुपल्ली में 71.84% मतदान रिकॉर्ड हुआ।'
'[politics, national]','प्रधानमंत्री नरेंद्र मोदी 6-7 सितंबर को जकार्ता (इंडोनेशिया) की यात्रा करेंगे। बीजेपी प्रवक्ता संबित पात्रा ने X पर इस यात्रा से संबंधित एक डॉक्यूमेंट शेयर किया है जिसमें प्राइम मिनिस्टर ऑफ भारत लिखा गया है। इससे पहले राष्ट्रपति द्रौपदी मुर्मू द्वारा जी20 समिट में आ रहे राष्ट्राध्यक्षों/प्रतिनिधियों को भेजे गए डिनर के न्योते में प्रेसिडेंट ऑफ भारत लिखा गया था।'
'[politics, national]','आप सांसद राघव चड्ढा ने राष्ट्रपति द्रौपदी मुर्मू द्वारा जी20 समिट में आने वाले प्रतिनिधियों को भेजे ऑफिशियल डिनर के न्योते में प्रेसिडेंट ऑफ भारत लिखे जाने पर प्रतिक्रिया दी है। राघव ने अपने X हैंडल पर लिखा, हम अगली बैठक में गठबंधन का नाम भारत कर सकते हैं...तब तक बीजेपी देश का नया नाम सोचना शुरू कर सकती है।'
'[politics, national]','बिहार में सरकारी स्कूल की छुट्टियां घटाने का फैसला निरस्त होने के बाद राज्य के शिक्षा मंत्री चंद्रशेखर सिंह ने कहा है, किसी भी परिस्थिति में हमारे (शिक्षा) विभाग के चाहें बड़े अधिकारी हों या छोटे हों, वे हड़बड़ी में निर्णय न लें। उन्होंने कहा, हड़बड़ी में फैसला करने से कई खामियां निकलती हैं और सरकार की किरकिरी होती है।'
'[politics, entertainment, national]','ईडी ने रियल एस्टेट से जुड़े धोखाधड़ी के एक मामले में टीएमसी सांसद व ऐक्ट्रेस नुसरत जहां को तलब किया है। नुसरत को 12-सितंबर को कोलकाता (पश्चिम बंगाल) में ईडी ऑफिस बुलाया गया है। दरअसल, उनसे जुड़ी एक रियल एस्टेट फर्म पर फ्लैट दिलाने के नाम पर 400 से अधिक लोगों से करोड़ों रुपए की धोखाधड़ी करने का आरोप है।'
'[politics, sports]','X पर एक यूज़र ने मंगलवार को कहा, गौतम गंभीर से पहले आपको (वीरेंद्र सहवाग) सांसद बनाना चाहिए था। इस पर सहवाग ने कहा, मुझे राजनीति में बिलकुल भी दिलचस्पी नहीं है, बीते 2 चुनाव में दोनों बड़ी पार्टियों ने मुझसे संपर्क किया। अधिकतर एंटरटेनर्स/खिलाड़ियों को राजनीति में नहीं आना चाहिए...मेरी पार्ट टाइम एमपी बनने की कोई इच्छा नहीं है।'
'[politics, national]','पटना (बिहार) का एक वीडियो वायरल हो गया है जिसमें जनता दरबार के दौरान एक शख्स की शिकायत पर मुख्यमंत्री नीतीश कुमार एक अधिकारी से राज्य के गृह मंत्री को कॉल करने के लिए कहते दिख रहे हैं। दरअसल, मुख्यमंत्री नीतीश खुद ही राज्य के गृह मंत्री भी हैं। वीडियो में नीतीश के निर्देश के बाद अधिकारी असमंजस में दिखे।'
'[politics, national]','राजस्थान के पूर्व मंत्री राजेंद्र गुढ़ा ने झुंझुनू में कहा है, अपनी जाति का वोट लेना तो नपुंसकता है, दूसरी जाति का वोट लेकर दिखाइए यह मर्दानगी है। उन्होंने कहा, छत्तीस कौम का वोट लेना और विरोधी का वोट लेना मर्दानगी है। बकौल गुढ़ा, जहां राजपूत और माली वोट नहीं थे वहां भी वह विधानसभा चुनाव में आगे रहे थे।'
'[politics, national]','कांग्रेस नेता राहुल गांधी की लोकसभा सदस्यता की बहाली के खिलाफ सुप्रीम कोर्ट में याचिका दाखिल की गई है और लोकसभा सचिवालय की अधिसूचना को रद्द करने की मांग की गई है। याचिकाकर्ता ने कहा कि किसी बड़ी अदालत द्वारा आरोपों से बरी नहीं किए जाने तक वह अयोग्य ही रहेंगे। पिछले महीने राहुल की लोकसभा सदस्यता बहाल हुई थी।'
'[politics, national]','दिल्ली में जी20 समिट में शामिल होने वाले प्रतिनिधियों को राष्ट्रपति द्रौपदी मुर्मू द्वारा भेजे गए डिनर के न्योते में प्रेसिडेंट ऑफ भारत लिखे जाने पर एनसीपी प्रमुख शरद पवार ने प्रतिक्रिया दी है। उन्होंने कहा, देश का नाम बदलने का अधिकार किसी के पास नहीं है। मुझे नहीं पता कि सत्ताधारी दल...ऐसे नाम (INDIA) से क्यों घबराया हुआ है।'
'[politics, national]','केंद्रीय रक्षा मंत्री राजनाथ सिंह ने सोमवार को जैसलमेर (राजस्थान) में चुनावी सभा को संबोधित करते हुए विपक्षी गठबंधन INDIA को लेकर कहा, यह नाम बहुत खतरनाक है। उन्होंने कहा, भाइयों-बहनों, हम लोगों ने भी एक बार शाइनिंग इंडिया का नारा दिया था और हम हार गए थे। अब आपने (विपक्षी पार्टियों) INDIA बना लिया है…आपकी हार निश्चित है।'
'[politics, national]','राष्ट्रपति द्रौपदी मुर्मू द्वारा जी20 समिट में आने वाले राष्ट्राध्यक्षों और प्रतिनिधियों को भेजे ऑफिशियल डिनर के न्योते में प्रेसिडेंट ऑफ भारत लिखे जाने पर पश्चिम बंगाल की मुख्यमंत्री ममता बनर्जी ने प्रतिक्रिया दी है। उन्होंने कहा, अंग्रेज़ी में इंडिया और हिंदी में भारत कहते हैं, इसमें नया क्या है? अचानक ऐसा क्या हुआ कि देश का नाम बदलना पड़ा?'
'[politics, national]','भारत के मुख्य न्यायाधीश (सीजेआई) जस्टिस डी.वाई. चंद्रचूड़ को 262 हस्तियों ने पत्र लिखकर तमिलनाडु के मंत्री उदयनिधि स्टालिन के सनातन धर्म विरोधी टिप्पणी पर स्वतः संज्ञान लेने का आग्रह किया है। पत्र में कहा गया है, यह नफरत भरा भाषण भारत की एक बड़ी आबादी के खिलाफ और संविधान के मूल सिद्धांत पर प्रहार है।'
'[politics, national]','उत्तर प्रदेश में एक सीट के लिए होने वाले राज्यसभा उप-चुनाव के लिए बीजेपी प्रत्याशी व पूर्व उप-मुख्यमंत्री दिनेश शर्मा ने मंगलवार को नामांकन दाखिल किया। इस दौरान मुख्यमंत्री योगी आदित्यनाथ, उप-मुख्यमंत्री केशव प्रसाद मौर्य और ब्रजेश पाठक मौजूद थे। गौरतलब है, जून में बीजेपी सांसद हरद्वार दुबे के निधन के बाद यह सीट खाली हुई थी।'
'[politics, national]','अयोध्या के संत परमहंस आचार्य के अनुसार, सनातन धर्म पर बयान देने वाले डीएमके नेता उदयनिधि स्टालिन का सिर काटने वाले व्यक्ति को वह ₹10 करोड़ देंगे। उदयनिधि ने कहा, आप मेरे बालों में कंघी करने के लिए ₹10 करोड़ क्यों दे रहे हैं...₹10 की कंघी दो...खुद कर लूंगा। तमिल भाषा में चॉप का अर्थ कंघी करना भी होता है।'
'[politics, national]','जयपुर (राजस्थान) की आदर्श नगर विधानसभा सीट से उम्मीदवार को लेकर रायशुमारी के लिए बुलाई गई कांग्रेस की बैठक में कुछ कार्यकर्ताओं में मारपीट हो गई और नारेबाज़ी की गई जिससे कांग्रेस पर्यवेक्षक आराधना मिश्रा नाराज़ हो गईं। कुछ कार्यकर्ताओं द्वारा भारत माता की जय के नारे लगाने पर उन्होंने कहा कि नारा लगाना है तो कांग्रेस ज़िंदाबाद के लगाइए।'
'[politics, national]','रक्षा मंत्री राजनाथ सिंह ने सोमवार को राजस्थान के जैसलमेर में बीजेपी की परिवर्तन संकल्प यात्रा को हरी झंडी दिखाई। इस दौरान राजनाथ ने कहा, जिस देश में मंगलयान और चंद्रयान की सफल लॉन्चिंग और लैंडिंग हो रही है वहां कांग्रेस का राहुल यान पिछले 20 वर्षों से लॉन्च नहीं हो पा रहा है।'
'[politics, national]','रक्षा मंत्री राजनाथ सिंह ने नीमच (मध्य प्रदेश) में जन आशीर्वाद यात्रा के दौरान सोमवार को कहा, अगर मैं कहूं कि आपके मामा मुख्यमंत्री शिवराज सिंह चौहान राजनीति के धोनी हैं तो यह अतिश्योक्ति नहीं होगी। उन्होंने कहा, मैं उन्हें पिछले 30 साल से जानता हूं। शुरुआत चाहे जैसी भी हो, वह अच्छी फिनिश देकर क्रिकेट मैदान जीतना जानते हैं।'
'[politics, national]','पश्चिम बंगाल की मुख्यमंत्री ममता बनर्जी ने तमिलनाडु के मंत्री उदयनिधि स्टालिन द्वारा सनातन धर्म की तुलना डेंगू व मलेरिया से किए जाने पर प्रतिक्रिया दी है। उन्होंने कहा, हमें ऐसे किसी भी मामले में शामिल नहीं होना चाहिए जिससे एक वर्ग के लोगों को ठेस पहुंचे। उन्होंने आगे कहा, भारत के मूल में ही अनेकता में एकता है।'
'[politics, national]','कांग्रेस पार्टी ने लोकसभा चुनाव 2024 के लिए इलेक्शन कमिटी का एलान कर दिया है जिसमें 16 नेताओं को जगह दी गई है। सूची में कांग्रेस अध्यक्ष मल्लिकार्जुन खरगे, पूर्व अध्यक्ष सोनिया गांधी, राहुल गांधी, अंबिका सोनी, लोकसभा में पार्टी के नेता अधीर रंजन चौधरी, सलमान खुर्शीद व छत्तीसगढ़ के उप-मुख्यमंत्री टीएस सिंह देव को शामिल किया गया है।'
'[politics, national]','दिल्ली के मुख्यमंत्री अरविंद केजरीवाल और हरियाणा के मुख्यमंत्री मनोहर लाल खट्टर के बीच मुफ्त शिक्षा, पानी, बिजली और मेडिकल सुविधाओं को लेकर X पर बहस हो गई। सीएम केजरीवाल ने कहा, आपको तकलीफ होना लाज़िमी है खट्टर साहब क्योंकि आपकी पार्टी जनता का पैसा खास दोस्तों पर लुटाती है। खट्टर ने कहा, मैं आप की तरह बंदरबांट...नहीं करता हूं।'
'[politics, national]','महाराष्ट्र के उप-मुख्यमंत्री देवेंद्र फडणवीस ने सोमवार को कहा कि जालना में मराठा आरक्षण की मांग कर रहे प्रदर्शनकारियों पर पुलिस लाठीचार्ज सही नहीं था। उन्होंने कहा, मैं सरकार की तरफ से माफी मांगता हूं। उप-मुख्यमंत्री कार्यालय के अनुसार, इस मामले पर चर्चा के लिए मराठा आंदोलन के नेता मनोज जारांगे पाटिल के साथ एक बैठक बुलाई गई थी।'
'[politics, national]','मराठा आरक्षण को लेकर महाराष्ट्र के मुख्यमंत्री एकनाथ शिंदे की अध्यक्षता में सोमवार को मुंबई में कैबिनेट की बैठक हुई। इससे पहले मराठा आरक्षण की मांग को लेकर हुए हिंसक प्रदर्शन के बाद मुख्यमंत्री ने अपील की थी कि लोग कानून को अपने हाथ में न लें। दरअसल, सुप्रीम कोर्ट ने 2021 में मराठा आरक्षण को रद्द कर दिया था।'
'[politics, national]','INDIA गठबंधन में शामिल डीएमके के नेता और तमिलनाडु के मंत्री उदयनिधि स्टालिन के बयान सनातन धर्म का खात्मा ज़रूरी है पर केंद्रीय मंत्री अनुराग ठाकुर ने कहा है, हिंदुओं को मिटाने का ख्वाब रखने वाले कितने ही खाक हो गए। उन्होंने कहा, घमंडिया गठबंधन के घमंडियों...तुम और तुम्हारे मित्र रहें न रहें...सनातन (धर्म) था, है और रहेगा।'
'[politics, national]','उत्तर प्रदेश के उप-मुख्यमंत्री केशव प्रसाद मौर्य के बेटे योगेश मौर्य पर लोगों ने कौशांबी में ज़मीन पर अवैध कब्ज़ा करने का आरोप लगाया है। रिपोर्ट्स के मुताबिक, योगेश अपने स्कूल के पास की ज़मीन पर कंटेनर रखकर वहां निर्माण की तैयारी कर रहे थे। वहीं, प्रशासन ने कहा कि ज़मीन की नाप होने पर ही कुछ कह सकते हैं।'
'[politics, national]','उत्तर प्रदेश सरकार में राज्यमंत्री सतीश शर्मा का एक वीडियो सामने आया है जिसमें वह शिवलिंग के पास हाथ धोते हुए नज़र आ रहे हैं। रिपोर्ट्स के मुताबिक, यह वीडियो बाराबंकी के रामपुर स्थित लोधेश्वर महादेव मंदिर का है। वीडियो की आलोचना करते हुए कांग्रेस ने कहा कि इनके लिए हमारी आस्था केवल राजनीतिक उद्देश्यों की पूर्ति का साधन है।'
'[politics]','आरजेडी सुप्रीमो लालू यादव द्वारा कांग्रेस नेता राहुल गांधी को INDIA का प्रधानमंत्री पद का उम्मीदवार घोषित करने पर जेडीयू विधायक गोपाल मंडल ने कहा, लालू यादव के कहने से राहुल गांधी प्रधानमंत्री नहीं बन जाएंगे। उन्होंने आगे कहा, वैसे भी लालू यादव का किडनी ट्रांसप्लांट के बाद से दिमाग सठिया गया है। बकौल मंडल, लालू यादव मज़ाकिया हैं।'
'[politics]','उत्तर प्रदेश में घोसी विधानसभा उप-चुनाव में सपा प्रत्याशी सुधाकर सिंह के बेटे सुजीत सिंह के खिलाफ पुलिसकर्मी को धमकी देने के आरोप में केस दर्ज हुआ है। प्रदेश के उप-मुख्यमंत्री ब्रजेश पाठक ने बताया, सुजीत ने एक सिपाही को फोन कर कहा कि तुम सपा के पक्ष में काम नहीं कर रहे...तुम्हारे चौकी इंचार्ज (दारोगा) को जूते से पीटेंगे।'
'[politics]','दिल्ली के मुख्यमंत्री अरविंद केजरीवाल ने हरियाणा के भिवानी में एक रैली को संबोधित करते हुए एक राष्ट्र, एक चुनाव पर कहा, इससे आम लोगों को क्या मिलेगा? बकौल केजरीवाल, वन नेशन, वन इलेक्शन की जगह वन नेशन, वन एजुकेशन चाहिए जैसे अमीर के बच्चे को शिक्षा मिलती है, उसी तरह किसान और मज़दूर के बच्चों को शिक्षा मिलनी चाहिए।'
'[politics]','बीजेपी ने कांग्रेस नेता राहुल गांधी और प्रियंका गांधी का एक वीडियो शेयर कर कहा है, दोनों भाई-बहन में सब ठीक नहीं है। बीजेपी ने कहा, बहन का इस्तेमाल...सिर्फ चुनाव प्रचार के लिए किया जा रहा है। इस पर कांग्रेस नेता सुप्रिया श्रीनेत ने कहा, दोनों ने...झूठ और नफरत के खिलाफ जो जंग छेड़ी है उससे ये बौखलाहट स्वाभाविक है।'
'[politics, national]','एआईएमआईएम प्रमुख असदुद्दीन ओवैसी ने एक देश, एक चुनाव को लेकर रविवार को कहा, यह बहुदलीय संसदीय लोकतंत्र और संघवाद के लिए विनाशकारी होगा। उन्होंने X पर एक नोटिफिकेशन शेयर कर लिखा, यह उस समिति की नियुक्ति की अधिसूचना है जो वन नेशन-वन इलेक्शन के मामले को देखेगी...सरकार इस पर आगे बढ़ने का फैसला कर चुकी है।'
'[politics, national]','बीजेपी अध्यक्ष जेपी नड्डा ने तमिलनाडु के मंत्री उदयनिधि स्टालिन द्वारा सनातन धर्म की तुलना डेंगू व मलेरिया से करने पर प्रतिक्रिया दी है। उन्होंने कहा, राहुल की मोहब्बत की दुकान में सनातन धर्म से नफरत का सामान कैसे बिक रहा है? बकौल नड्डा, मुंबई में INDIA की बैठक में सनातन धर्म को समाप्त करने की रणनीति तैयार हुई है।'
'[politics, national]','मध्य प्रदेश की पूर्व मुख्यमंत्री व बीजेपी नेता उमा भारती ने जन आशीर्वाद यात्रा में आमंत्रित नहीं किए जाने पर प्रतिक्रिया दी है। उन्होंने कहा, मुझे निमंत्रण नहीं दिया गया, कोई बात नहीं। सरकार मैंने भी बनवाई है। मेरा ध्यान रखा जाना चाहिए था, नहीं रखा गया। मुझे तो अब डर है, सरकार बनने के बाद मुझे पूछेंगे कि नहीं।'
'[politics]','बीजेपी ने उत्तर प्रदेश से राज्यसभा उप-चुनाव के लिए रविवार को डॉ. दिनेश शर्मा को अपना उम्मीदवार घोषित किया। वह वर्तमान में यूपी विधान परिषद के सदस्य हैं व इससे पहले प्रदेश के उप-मुख्यमंत्री और लखनऊ के मेयर रह चुके हैं। गौरतलब है कि बीजेपी के राज्यसभा सांसद हरद्वार दुबे के निधन से यह सीट खाली हुई थी।'
'[politics, national]','कांग्रेस नेता राहुल गांधी ने रविवार को एक राष्ट्र, एक चुनाव पर कहा कि एक राष्ट्र, एक चुनाव का विचार भारतीय संघ और उसके सभी राज्यों पर हमला है। रिपोर्ट्स के अनुसार, सरकार ने एक राष्ट्र, एक चुनाव की संभावनाएं तलाशने के लिए पूर्व राष्ट्रपति रामनाथ कोविंद की अध्यक्षता में समिति बनाई है जिसका विपक्षी पार्टियां विरोध कर रही हैं।'
'[politics]','सुभासपा प्रमुख ओमप्रकाश राजभर ने कहा है, उत्तर प्रदेश विधानसभा की जब कार्यवाही चल रही थी तब मुख्यमंत्री योगी आदित्यनाथ ने संबोधन में 27 बार शिवपाल यादव (सपा नेता) से कहा कि इधर (बीजेपी में) आ जाओ। राजभर ने कहा, उनके बार-बार बोलने पर उन्होंने (शिवपाल) कहा कि घबराओ नहीं जल्दी आऊंगा...लोकसभा चुनाव के पहले वह बीजेपी में शामिल होंगे।'
'[politics]','उदयपुर एयरपोर्ट (राजस्थान) पर प्रदेश की पूर्व मुख्यमंत्री व बीजेपी नेता वसुंधरा राजे और कांग्रेस नेता गौरव गोगोई की मुलाकात की तस्वीर वायरल हो गई है। कांग्रेस प्रवक्ता रागिनी नायक ने प्रतिक्रिया में लिखा, गजर ने किया है इशारा, घड़ी भर का है खेल सारा। ✨तमाशाई बन जाएंगे खुद तमाशा, बदल जाएगा ये नज़ारा। 🔥'
'[politics, national]','जन अधिकार पार्टी के प्रमुख पप्पू यादव ने क्या INDIA गठबंधन में शामिल होंगे सवाल पर जवाब दिया है। उन्होंने पत्रकार से कहा, मैं INDIA में शामिल होना चाहता हूं और नीतीश कुमार व लालू यादव के पैर पकड़कर कहता हूं कि मुझे शामिल कर लीजिए। कहिए तो तेजस्वी यादव का भी पैर पकड़ लूं। आप क्या सुनना चाहते हैं?'
'[politics]','रिपोर्ट्स के मुताबिक, कांग्रेस नेता सोनिया गांधी को हल्के बुखार के चलते दिल्ली के सर गंगा राम अस्पताल में भर्ती कराया गया है। बकौल रिपोर्ट्स, वह अभी डॉक्टरों की निगरानी में हैं और उनकी हालत स्थिर है। वह इस साल तीसरी बार इस अस्पताल में भर्ती हुई हैं और वह मार्च में भी बुखार को लेकर यहां भर्ती हुई थीं।'
'[politics]','तमिलनाडु के मुख्यमंत्री एमके स्टालिन के बेटे उदयनिधि स्टालिन ने मच्छरों, डेंगू और मलेरिया से सनातन धर्म की तुलना करते हुए कहा है कि इसका खात्मा ज़रूरी है। उदयनिधि ने कहा, यह शब्द सामाजिक न्याय और समानता के खिलाफ है। वहीं, आलोचना होने के बाद उदयनिधि ने कहा, मैं अपने हर शब्द पर कायम हूं।'
'[politics, national]','राजस्थान हाईकोर्ट ने मुख्यमंत्री अशोक गहलोत के न्यायपालिका में भ्रष्टाचार बहुत बढ़ गया है बयान को लेकर शनिवार को उन्हें कारण बताओ नोटिस जारी किया। कोर्ट ने मुख्यमंत्री से 3 हफ्ते में जवाब मांगा है। न्यायपालिका पर दिए बयान को लेकर वकील शिवचरण गुप्ता ने जनहित याचिका दायर कर सीएम के खिलाफ आपराधिक अवमानना की कार्यवाही की मांग थी।'
'[politics, national]','बीजेडी विधायक और ओडिशा विधानसभा के पूर्व स्पीकर सूर्य नारायण पात्रो (75) का शनिवार को निधन हो गया। पात्रो की तबीयत बिगड़ने के बाद उन्हें भुवनेश्वर के एक प्राइवेट अस्पताल में भर्ती कराया गया था। मुख्यमंत्री नवीन पटनायक ने पात्रो के निधन पर दुख जताया और कहा, बीजेडी को संगठित करने में उनका बहुमूल्य योगदान हम सबके लिए प्रेरणादायी है।'
'[politics, miscellaneous]','कांग्रेस नेता राहुल गांधी ने आरजेडी प्रमुख लालू प्रसाद यादव से दिल्ली में मुलाकात के दौरान उनसे चंपारण मटन की रेसिपी सीखी। उन्होंने इसका वीडियो शेयर कर लिखा, लालू जी लोकप्रिय राजनेता हैं, ये सभी जानते हैं...मगर उनकी छिपी हुई एक और कला है- खाना बनाना...उनसे मिलने का मौका मिला तो सोचा क्यों न उनकी सीक्रेट रेसिपी भी सीख लूं।'
'[politics, national]','कांग्रेस सांसद अधीर रंजन चौधरी ने एक देश, एक चुनाव के लिए सरकार द्वारा गठित 8-सदस्यीय समिति का हिस्सा बनने से इनकार कर दिया है। उन्होंने कहा, मुझे मीडिया के माध्यम से पता चला है कि मुझे इस समिति के सदस्य के रूप में नियुक्त किया गया है…मुझे समिति में काम करने से इनकार करने में कोई झिझक नहीं है।'
'[politics, national]','दिल्ली के उप-राज्यपाल वीके सक्सेना के दिल्ली सरकार ने 9 वर्षों में काम किया होता तो जी20 शिखर सम्मेलन की तैयारी में कम प्रयास करने पड़ते बयान पर दिल्ली के मुख्यमंत्री अरविंद केजरीवाल ने कहा है, यह आरोप-प्रत्यारोप का समय नहीं है। उन्होंने कहा, हम अंतर्राष्ट्रीय मेहमानों के स्वागत की तैयारी कर रहे हैं...हमें दोषारोपण का खेल नहीं खेलना चाहिए।'
'[politics, national]','तृणमूल कांग्रेस (टीएमसी) के महासचिव अभिषेक बनर्जी ने जलपाईगुड़ी के धूपगुड़ी में शनिवार को एक जनसभा के दौरान कहा, अगले साल होने वाले लोकसभा चुनाव में अगर INDIA सत्ता में आई तो एलपीजी सिलिंडर ₹500 सस्ता किया जाएगा। उन्होंने कहा, धूपगुड़ी के उपचुनाव में अगर टीएमसी की जीत होगी तो 31 दिसंबर तक क्षेत्र को अलग उपमंडल घोषित किया जाएगा।'
'[politics, national]','विपक्षी गठबंधन INDIA ने 2024 के लोकसभा चुनावों के लिए विपक्षी नेताओं की कई समितियों की घोषणा की है। तिरुचि शिवा (डीएमके), मेहबूब बेग (पीडीपी) को अभियान समिति का सदस्य और दयानिधि मारन (डीएमके) व रोहित जाखड़ (आरएलडी) को सोशल मीडिया के कार्य समूह का सदस्य, जबकि ए राजा (डीएमके) को रिसर्च के कार्य समूह का सदस्य नियुक्त किया गया।'
'[politics, national]','मध्य प्रदेश के पूर्व मुख्यमंत्री दिग्विजय सिंह ने दावा किया है कि केंद्रीय मंत्री ज्योतिरादित्य सिंधिया 2019 के लोकसभा चुनाव में गुना सीट से हार के बाद डिप्रेशन में चले गए थे। उन्होंने सिंधिया को मुख्यमंत्री बनाए जाने की संभावना पर कहा, यह कभी नहीं होगा। बकौल दिग्विजय, उन्होंने आखिर तक सिंधिया को कांग्रेस छोड़कर जाने से मना किया था।'
'[politics, national]','जालना (महाराष्ट्र) में मराठा आरक्षण की मांग को लेकर चल रहे विरोध प्रदर्शन के बीच अंतरवाली गांव का दौरा करने पहुंचे एनसीपी प्रमुख शरद पवार के काफिले और वहां मौजूद पुलिस की टीम पर पथराव किया गया। हमले में पुलिस की गाड़ी का पिछला शीशा टूट गया। इससे पहले शुक्रवार को पुलिस ने हिंसा के दौरान लाठीचार्ज किया था।'
'[politics, national]','धौला कुआं (दिल्ली) के पास जी-20 सम्मेलन से पहले शिवलिंग की आकृति वाले फव्वारे लगाए जाने पर आप नेता सौरभ भारद्वाज ने कहा है, उप-राज्यपाल वीके सक्सेना ने जो किया है...उसे पाप कह सकते हैं। उन्होंने कहा, ऐसे फव्वारों में सीवर ट्रीटमेंट प्लांट का पानी होता है। क्या एलजी को बचाने के लिए बीजेपी हिंदू धर्म से मुंह फेर लेगी?'
'[politics, national]','सपा प्रमुख अखिलेश यादव ने एक देश, एक चुनाव पर प्रतिक्रिया देते हुए केंद्र को सबसे ज़्यादा सीटों वाले राज्य उत्तर प्रदेश में एकसाथ लोकसभा-विधानसभा चुनाव कराने की सलाह दी है। उन्होंने कहा, इससे चुनाव आयोग की क्षमता और जनमत का परिणाम सामने आएगा...यह भी पता चलेगा कि जनता बीजेपी के खिलाफ आक्रोशित...और उसे सत्ता से हटाने को उतावली है।'
'[politics, national]','केंद्रीय गृह मंत्री अमित शाह ने शनिवार को छत्तीसगढ़ में आरोप पत्र जारी कर राज्य सरकार के खिलाफ घोटालों, लूट में शामिल होने और लोगों पर अत्याचार करने का आरोप लगाया। उन्होंने राज्य के मुख्यमंत्री भूपेश बघेल पर आरोप लगाया, हमारी सरकार (बीजेपी) ने विकास कार्य किया है, आपने तो गांधी परिवार का एटीएम बनने का काम किया है।'
'[politics, national]','करौली (राजस्थान) में राज्य के मंत्री प्रताप सिंह खाचरियावास के दौरे के दौरान कांग्रेस कार्यकर्ताओं के बीच जमकर लात-घूंसे चले जिसका वीडियो सामने आया है। रिपोर्ट्स के मुताबिक, राज्य में विधानसभा चुनाव में टिकट की दावेदारी को लेकर दावेदारों के समर्थक आपस में भिड़ गए थे। खाचरियावास ने कहा, मेरे सामने ऐसा कुछ नहीं हुआ...छोटी-मोटी चीज़ें तो होती रहती हैं।'
'[politics, national]','कर्नाटक हाईकोर्ट ने लोकसभा चुनाव-2019 में चुनावी हलफनामे में गलत जानकारी देने को लेकर पूर्व प्रधानमंत्री एचडी देवगौड़ा के पोते व जेडीएस सांसद प्रज्वल रेवन्ना को लोकसभा से अयोग्य घोषित किया है। बकौल रिपोर्ट्स, उनपर चुनावी हलफनामे में ₹24 करोड़ से अधिक की आय छिपाने का आरोप था। रेवन्ना 2019 में कर्नाटक से जीतने वाले जेडीएस के इकलौते नेता थे।'
'[politics, national]','2018 में तत्कालीन राष्ट्रपति रामनाथ कोविंद ने संसद में एक राष्ट्र, एक चुनाव पर कहा था, बार-बार चुनाव होने से मानव संसाधन पर बोझ बढ़ता है। उन्होंने सांसदों से भी इस पर गंभीरता से विचार करने को कहा था। गौरतलब है, सरकार ने कोविंद को एक राष्ट्र, एक चुनाव पर चर्चा के लिए गठित समिति का अध्यक्ष बनाया है।'
'[politics, national]','आरा (बिहार) का एक वीडियो वायरल हो गया है जिसमें एक इलेक्ट्रॉनिक मॉल के उद्घाटन कार्यक्रम में लोग नाश्ते की क्रेट से नाश्ता लूटते दिख रहे हैं। एलजेपी (रामविलास) के राष्ट्रीय अध्यक्ष चिराग पासवान इस इलेक्ट्रॉनिक मॉल का उद्घाटन करने के लिए पहुंचे थे। रिपोर्ट्स के मुताबिक, नाश्ते की लूट उस समय हुई जब चिराग अपना भाषण दे रहे थे।'
'[politics, national]','राजस्थान के मुख्यमंत्री अशोक गहलोत के बयान न्यायपालिका में भ्रष्टाचार बहुत बढ़ गया है को लेकर उनके खिलाफ राजस्थान हाईकोर्ट में जनहित याचिका दायर की गई है। याचिका में गहलोत के खिलाफ अदालत की अवमानना ​​​​की कार्यवाही शुरू करने की मांग की गई है। याचिका के मुताबिक, गहलोत द्वारा की गई टिप्पणी न्यायपालिका को जानबूझकर बदनाम करने की कोशिश है।'
'[politics]','महाराष्ट्र के उप-मुख्यमंत्री देवेंद्र फडणवीस ने मुंबई में विपक्षी गठबंधन INDIA की बैठक को लेकर कहा है, जो लोग प्रधानमंत्री के पद के लिए उम्मीदवार तो छोड़िए अपना लोगो तक तय नहीं कर पा रहे वो देश क्या चलाएंगे। उन्होंने कहा, प्रधानमंत्री नरेंद्र मोदी से डरकर ये दल साथ आए हैं। INDIA गठबंधन का पर्दाफाश हो चुका है।'
'[politics, national]','विपक्षी गठबंधन INDIA ने शुक्रवार को मुंबई में आयोजित बैठक में 2024 का लोकसभा चुनाव एकसाथ लड़ने की आधिकारिक घोषणा की। INDIA द्वारा जारी किए गए एक प्रस्ताव में लिखा है, हम जहां तक संभव हो सके एकसाथ लोकसभा चुनाव लड़ने का संकल्प लेते हैं। गौरतलब है, INDIA ने 14 सदस्यीय समन्वय समिति बनाने का भी एलान किया है।'
'[politics]','शिवसेना (उद्धव बालासाहेब ठाकरे) सांसद संजय राउत ने सरकार द्वारा एक राष्ट्र, एक चुनाव पर चर्चा के लिए समिति गठित किए जाने को लेकर कहा है, सरकार चुनाव ही नहीं कराना चाहती। वह INDIA (विपक्षी गठबंधन) से डर गई है। उन्होंने कहा, हमने (विपक्ष ने) निष्पक्ष चुनाव की मांग की थी जिसे टालने के लिए यह षड्यंत्र रचा गया है।'
'[politics, national]','केंद्र सरकार द्वारा एक राष्ट्र, एक चुनाव पर चर्चा के लिए समिति का गठन किए जाने के बाद सपा नेता स्वामी प्रसाद मौर्य ने प्रतिक्रिया दी है। उन्होंने इसे संविधान विरोधी बताते हुए कहा, यह लोकतंत्र की हत्या कर राजतंत्र स्थापित करने की सरकार की घिनौनी कोशिश है। लोकतंत्र को बचाने के लिए सभी को एकजुट होना चाहिए।'
'[politics, national]','कांग्रेस अध्यक्ष मल्लिकार्जुन खरगे ने X पर मुंबई में शुक्रवार को INDIA की बैठक से पहले विपक्षी नेताओं की एक साथ खींची गई तस्वीर को शेयर करते हुए लिखा, जुड़ेगा भारत, जीतेगा भारत। उन्होंने कहा, सरकार भले ही जनता का ध्यान भटका दे लेकिन उनके साथ विश्वासघात नहीं होगा। निरंकुश सरकार के जाने की उल्टी गिनती शुरू हो गई है।'
'[politics, national]','संसद का विशेष सत्र बुलाए जाने को लेकर एआईएमआईएम प्रमुख असदुद्दीन ओवैसी ने प्रतिक्रिया दी है। ओवैसी ने कहा, मीडिया में ऐसी अटकलें हैं कि क्या वन नेशन वन इलेक्शन होगा? तो ऐसा नहीं हो सकता। उन्होंने कहा, जब सरकार एक विशेष सत्र बुला रही है तो हमें उम्मीद है कि प्रधानमंत्री नरेंद्र मोदी चीन पर चर्चा की अनुमति देंगे।'
'[politics, national]','शिवपुरी (मध्य प्रदेश) की कोलारस विधानसभा सीट से बीजेपी विधायक वीरेंद्र रघुवंशी ने पार्टी सदस्यता से इस्तीफा दे दिया है। उन्होंने प्रदेश अध्यक्ष विष्णु दत्त शर्मा को संबोधित एक पत्र के ज़रिए कहा, 3-4 वर्षों में अपनी पीड़ा बीजेपी के शीर्ष नेतृत्व और मुख्यमंत्री शिवराज सिंह चौहान के सामने रखी लेकिन आप सभी ने कभी ध्यान नहीं दिया।'
'[politics, national]','संसद का विशेष सत्र बुलाए जाने को लेकर कांग्रेस नेता अधीर रंजन चौधरी ने प्रतिक्रिया दी है। उन्होंने कहा, मनमर्ज़ी से ये लोग (बीजेपी) संसद चला रहे हैं। ऐसी क्या इमरजेंसी है? शीतकालीन सत्र तो होना ही है। गौरतलब है कि 11 अगस्त को मॉनसूत्र सत्र खत्म हुआ था और 18-22 सितंबर तक संसद का विशेष सत्र बुलाया गया है।'
'[politics, national]','कांग्रेस सांसद अधीर रंजन चौधरी ने गुरुवार को कहा, INDIA (गठबंधन) का नाम सुनते ही प्रधानमंत्री नरेंद्र मोदी डर रहे हैं। उन्होंने कहा, INDIA गठबंधन ने पीएम मोदी की नींद हराम कर दी है, मैं संबित पात्रा को यह नसीहत दूंगा कि देश के पीएम के लिए नींद की गोली का इंतज़ाम करें और फिज़ूल बात बंद करें।'
'[politics, national]','अखिल भारतीय कांग्रेस कमिटी (एआईसीसी) ने प्रेस रिलीज़ में कहा, कांग्रेस अध्यक्ष (मल्लिकार्जुन खरगे) ने तत्काल प्रभाव से अरविंदर सिंह लवली को दिल्ली प्रदेश कांग्रेस कमिटी का अध्यक्ष नियुक्त किया है। एआईसीसी ने कहा, पार्टी निवर्तमान पीसीसी अध्यक्ष अनिल चौधरी के योगदान की सराहना करती है। दिल्ली की भूतपूर्व सीएम शीला दीक्षित की सरकार में लवली मंत्री रह चुके हैं।'
'[politics, national]','दिल्ली की ऊर्जा मंत्री आतिशी ने गुरुवार को X (पूर्व में ट्विटर) पर एक पोस्ट शेयर कर कहा, दिल्ली विद्युत विनियामक आयोग (डीईआरसी) के नए अध्यक्ष सेवानिवृत्त न्यायमूर्ति जयंत नाथ को शपथ दिलाई। उनके साथ काम करने को उत्सुक हूं। वहीं, दिल्ली के मुख्यमंत्री अरविंद केजरीवाल ने X पर कहा, मैं डीईआरसी के नए अध्यक्ष का स्वागत करता हूं।'
'[politics]','बिहार के विधायक व आरजेडी नेता भाई वीरेंद्र ने केंद्र द्वारा बीजेपी के कुछ नेताओं को ज़ेड, वाई व एक्स श्रेणी की सुरक्षा दिए जाने पर कहा है, जिनको कुत्ता नहीं पूछता उनको सुरक्षा बांटी जा रही है। इसपर विधानसभा में नेता प्रतिपक्ष व बीजेपी नेता विजय सिन्हा ने कहा, अपने संस्कार...गिराकर बात करने वालों का हम संज्ञान नहीं लेते।'
'[politics, national]','जी20 सम्मेलन से पहले दिल्ली के धौला कुआं के पास लगाए गए शिवलिंगों की आकृति वाले फव्वारे का वीडियो सामने आया है। बीजेपी नेता चारु प्रज्ञा ने दिल्ली में सत्तारूढ़ आप की आलोचना कर कहा, शिवलिंग सजावट की चीज़ नहीं है...और धौला कुआं ज्ञानवापी नहीं है। वहीं, आप सांसद संजय सिंह ने कहा कि इसके पीछे बीजेपी का हाथ है।'
'[politics]','विपक्षी गठबंधन INDIA गुरुवार और शुक्रवार को मुंबई में तीसरी बैठक आयोजित कर रहा है। ​बकौल रिपोर्ट्स, इस बैठक के अंत में गठबंधन अपने लोगो का अनावरण कर सकता है क्योंकि सभी सदस्य दलों के चुनाव चिह्न अलग हैं। रिपोर्ट्स के अनुसार, इसी बैठक में संयोजकों की नियुक्ति और गठबंधन के ढांचे को भी अंतिम रूप दिया जा सकता है।'
'[politics, national]','आरजेडी सांसद मनोज झा ने दिल्ली यूनिवर्सिटी पर 4 सितंबर को होने वाले उनके लेक्चर को बिना वाजिब कारण बताए रद्द करने का आरोप लगाया है। उन्होंने कहा, मैं उस विश्वविद्यालय का शिक्षक हूं। कार्यक्रम नहीं केवल मेरा लेक्चर रद्द किया गया है। मैं आहत हूं। उन्होंने सरकार से यूनिवर्सिटी के इस कदम की जांच कराने की मांग की है।'
'[politics, national]','कर्नाटक में बुधवार को कांग्रेस सरकार की ओर से मह‍िलाओं को समर्पित ‘गृह लक्ष्मी’ योजना को लॉन्‍च क‍िया गया जिसके तहत राज्य की करीब 1.35 करोड़ महिला मुखियाओं को ₹2,000/माह सहायता राशि के तौर पर दिए जाएंगे। योजना की शुरुआत मैसुरु में एक सार्वजनिक कार्यक्रम में हुई जिसमें कांग्रेस के पूर्व अध्यक्ष राहुल गांधी व अन्य पार्टी नेता मौजूद रहे।'
'[politics, national]','राजस्थान के मुख्यमंत्री अशोक गहलोत ने कहा है कि न्यायपालिका में भ्रष्टाचार बहुत बढ़ गया है। उन्होंने कहा, मैंने सुना है कि कई वकील तो जो फैसला लिखकर लाते हैं, वही फैसला आता है। इसके साथ ही गहलोत ने बीजेपी विधायक कैलाश मेघवाल द्वारा केंद्रीय राज्य मंत्री अर्जुन राम मेघवाल पर लगाए भ्रष्टाचार के आरोपों को भी सही ठहराया है।'
'[politics, national]','एमपी के पूर्व मुख्यमंत्री व कांग्रेस नेता दिग्विजय सिंह के खिलाफ दमोह के जैन मंदिर से जुड़े सोशल मीडिया पोस्ट को लेकर केस दर्ज किया गया है। बकौल पुलिस, दिग्विजय ने 27-अगस्त को अपने X हैंडल पर बजरंग दल के कार्यकर्ताओं द्वारा जैन मंदिर परिसर में तोड़फोड़ किए जाने का पोस्ट शेयर किया था जो जांच में भ्रामक पाया गया।'
'[politics, entertainment]','पश्चिम बंगाल की मुख्यमंत्री ममता बनर्जी ने रक्षाबंधन के मौके पर ऐक्टर अमिताभ बच्चन के घर जलसा जाकर उनको राखी बांधी। इसके बाद सीएम ने कहा, मैं आज बेहद खुश हूं, मैं भारत के रत्न अमिताभ बच्चन से मिली और उन्हें राखी बांधी। मुझे यह परिवार बहुत पसंद है। टीएमसी ने बच्चन परिवार के साथ सीएम की तस्वीरें शेयर कीं।'
'[politics, national]','बीजेपी ने केंद्रीय कानून मंत्री अर्जुन राम मेघवाल की आलोचना करने को लेकर शाहपुरा (राजस्थान) से बीजेपी विधायक कैलाश मेघवाल को कारण बताओ नोटिस भेजा है। दरअसल, कैलाश मेघवाल ने केंद्रीय मंत्री को भ्रष्टाचारी नंबर-1 बताते हुए उन पर कई आरोप लगाए थे। बीजेपी ने कहा कि कैलाश मेघवाल के बयान से पार्टी की प्रतिष्ठा को नुकसान पहुंचा है।'
'[politics, national]','नागौर (राजस्थान) से आरएलपी सांसद हनुमान बेनीवाल ने देश में राज्यपाल के पद को फालतू बताया है। उन्होंने कहा, इनके चाय-नाश्ते पर बहुत खर्च होता है। ये (सरकार के) डाकिए का काम करते हैं। देश में इनका पद नहीं होना चाहिए। बकौल बेनीवाल, प्रधानमंत्री नरेंद्र मोदी को खर्चा कम करने के लिए गवर्नर का पद खत्म कर देना चाहिए।'
'[politics]','केंद्रीय राज्य मंत्री अर्जुन राम मेघवाल ने राजस्थान से बीजेपी विधायक कैलाश मेघवाल के उन्हें भ्रष्ट नंबर-1 कहने पर कहा है, कैलाश को कांग्रेस टिकट दे रही है। उन्होंने कहा, कैलाश मुझे मंच से धमका कर टिकट मांग रहे थे। बीजेपी के वरिष्ठ नेताओं से पता चल गया होगा कि उन्हें टिकट नहीं मिलेगा इसलिए मेरी आलोचना करना स्वाभाविक है।'
'[politics, national]','जयपुर (राजस्थान) ग्रामीण के सांसद और बीजेपी के प्रवक्ता राज्यवर्धन सिंह राठौड़ ने मंगलवार को कहा कि राजस्थान में हर साल 5,500 से ज़्यादा युवा आत्महत्या करते हैं। राठौड़ ने कहा कि कोटा में 8 महीने में 24 छात्रों ने आत्महत्या की है और यह आंकड़ा चौंकाने वाला है। बकौल राठौड़, कोटा में हर साल औसतन 15 आत्महत्याएं होती हैं।'
'[politics, national]','बिहार सरकार द्वारा राज्य में कराई गई जातीय गणना को लेकर केंद्र द्वारा सुप्रीम कोर्ट में हलफनामा दायर करने के बाद मुख्यमंत्री नीतीश कुमार ने प्रतिक्रिया दी है। उन्होंने कहा, केंद्रीय स्तर पर जनगणना होती है, हम जनगणना नहीं कर सकते, हम सिर्फ (जातीय) गणना कर रहे हैं। बकौल सीएम, लोगों के आर्थिक विकास के लिए गणना कराई गई है।'
'[politics, national]','रिपोर्ट्स के मुताबिक, केंद्र सरकार ने बिहार बीजेपी के प्रदेश अध्यक्ष सम्राट चौधरी को सीआरपीएफ की ज़ेड श्रेणी की सुरक्षा प्रदान की है। बकौल रिपोर्ट्स, बिहार विधानसभा में विपक्ष के नेता विजय सिन्हा को वाई श्रेणी जबकि बीजेपी एमएलसी दिलीप जयसवाल व साहेबगंज सीट से बीजेपी विधायक राजू सिंह को एक्स श्रेणी की सुरक्षा दी गई है।'
'[politics]','शिवसेना (उद्धव बालासाहेब ठाकरे) सांसद संजय राउत ने चीन द्वारा जारी एक नए नक्शे में अरुणाचल प्रदेश व अक्साई चिन को अपना हिस्सा बताने पर प्रतिक्रिया दी है। राउत ने कहा, हिम्मत है तो (सरकार) चीन पर सर्जिकल स्ट्राइक करे। उन्होंने कहा, (कांग्रेस नेता) राहुल गांधी ने सच कहा था कि लद्दाख में पैंगॉन्ग वैली तक चीन घुस चुका है।'
'[politics]','बीजेपी ने वरिष्ठ कांग्रेस नेता व पूर्व रक्षा मंत्री एके एंटनी के बेटे अनिल के एंटनी को राष्ट्रीय प्रवक्ता नियुक्त किया है। एंटनी ने प्रधानमंत्री नरेंद्र मोदी, बीजेपी अध्यक्ष जेपी नड्डा और गृह मंत्री अमित शाह को धन्यवाद दिया। उन्होंने कहा, पीएम मोदी के 2047 तक भारत को विकसित देश बनाने के विज़न के लिए काम करने को उत्सुक हूं।'
'[politics]','पश्चिम बंगाल की मुख्यमंत्री ममता बनर्जी ने केंद्र सरकार द्वारा घरेलू एलपीजी सिलिंडर की कीमत ₹200 घटाने की घोषणा किए जाने के बाद कहा है कि यह विपक्षी गठबंधन INDIA का दम है। उन्होंने कहा अब तक INDIA गठबंधन की केवल 2 मीटिंग हुई है और (केंद्र सरकार ने) एलपीजी के दाम ₹200 तक घटा दिए।'
'[politics, national]','राज्यसभा के सभापति ने लोकसभा अध्यक्ष की सलाह से विभिन्न विभागों से जुड़ीं 8 संसदीय स्थाई समितियों का पुनर्गठन किया है। गृह विभाग से जुड़ी स्थाई समिति में कांग्रेस के राज्यसभा सांसद पी चिदंबरम को शामिल किया गया है। वहीं, कांग्रेस सांसद जयराम रमेश को विज्ञान और प्रौद्योगिकी, पर्यावरण, वन एवं जलवायु परिवर्तन समिति का अध्यक्ष नियुक्त किया गया है।'
'[politics]','कांग्रेस नेता नवजोत सिंह सिद्धू ने कैंसर से जूझ रहीं पत्नी नवजोत कौर द्वारा अपनी कीमोथेरेपी खत्म होने के बाद स्वर्ण मंदिर (अमृतसर) में माथा टेकने के लिए पहुंचने की तस्वीरें X पर शेयर की हैं। सिद्धू ने लिखा, उनका (पत्नी) विश्वास अटल है...अब आगे रेडियोथेरेपी और हॉर्मोनल ट्रीटमेंट होगा...इस कठिन यात्रा में साथ देने वाले सभी लोगों का आभार।'
'[politics]','पश्चिम बंगाल की मुख्यमंत्री ममता बनर्जी का एक वीडियो वायरल हो रहा है जिसमें वह कह रही हैं, पूर्व प्रधानमंत्री इंदिरा गांधी चांद पर पहुंची थीं...तब (अंतरिक्ष जाने वाले पहले भारतीय) राकेश शर्मा से पूछा था...ऊपर से हिंदुस्तान कैसा दिखता है? गौरतलब है, इससे पहले ममता ने एक भाषण के दौरान राकेश शर्मा को (फिल्ममेकर) राकेश रोशन कहा था।'
'[politics]','राजस्थान विधानसभा के पूर्व स्पीकर व शाहपुरा से बीजेपी विधायक कैलाश मेघवाल (89) ने सोमवार को एक जनसभा में कहा, अर्जुन राम मेघवाल (केंद्रीय कानून मंत्री) भ्रष्ट नंबर-1 हैं...उनके खिलाफ भ्रष्टाचार के मामले हैं जो आज भी चल रहे हैं। उन्होंने आगे कहा, मैं उन्हें मंत्रिमंडल से बाहर करने के लिए (प्रधानमंत्री) नरेंद्र मोदी को पत्र लिखूंगा।'
'[politics, national]','जमुई (बिहार) ज़िले के प्रभारी मंत्री अशोक चौधरी का अलीगंज प्रखंड के सीओ अरविंद कुमार को फटकारने का वीडियो वायरल हुआ है। इसमें चौधरी कहते सुने गए, सरकारी तनख्वाह से पेट नहीं भरता, गलत काम करोगे तो गिरफ्तार करवाकर जेल भेज देंगे। हालांकि, बाद में सरकार ने चौधरी को जमुई की जगह सीतामढ़ी और समस्तीपुर का प्रभारी मंत्री बनाया है।'
'[politics, national]','अहमदाबाद (गुजरात) की एक अदालत ने बिहार के उप-मुख्यमंत्री तेजस्वी यादव को गुजरात के लोगों को ठग कहने के मामले में समन भेजा है। कोर्ट ने तेजस्वी को 22 सितंबर को पेश होने को कहा है। गौरतलब है, तेजस्वी यादव ने कहा था कि आज के हालात में देखा जाए तो देश में सिर्फ गुजराती ही ठग हो सकते हैं।'
'[politics, national]','पश्चिम बंगाल की मुख्यमंत्री ममता बनर्जी ने सोमवार को दावा किया कि बीजेपी इस साल दिसंबर में लोकसभा चुनाव करा सकती है। उन्होंने एक रैली को संबोधित करते हुए कहा कि बीजेपी ने चुनाव प्रचार के लिए सभी हेलीकॉप्टर पहले से ही बुक कर लिए हैं ताकि अन्य राजनीतिक दल प्रचार के लिए उनका इस्तेमाल ना कर सकें।'
'[politics, national]','सपा के महासचिव स्वामी प्रसाद मौर्य ने कहा है, हिंदू नाम का कोई धर्म है ही नहीं, हिंदू धर्म केवल धोखा है। उन्होंने कहा, सारी विषमता का कारण भी ब्राह्मणवाद ही है...सही मायने में जो ब्राह्मण धर्म है, उसी को हिंदू धर्म कहकर इस देश के दलितों, आदिवासियों, पिछड़ों को अपने धर्म के मकड़जाल में फंसाने की एक साज़िश है।'
'[politics, national]','एआईएमआईएम प्रमुख असदुद्दीन ओवैसी ने हरियाणा सरकार की रोक के बावजूद वीएचपी द्वारा शोभायात्रा निकालने की ज़िद पर कहा है, अगर नूंह में फिर से हिंसा हुई तो इसके लिए ज़िम्मेदार सिर्फ हरियाणा सरकार होगी। उन्होंने आगे कहा, नूंह की हिंसा से पहले सरकार को पता था कि यात्रा की आड़ में मुसलमानों को निशाना बनाया जाएगा।'
'[politics, national]','प्रधानमंत्री नरेंद्र मोदी द्वारा वीडियो कॉन्फ्रेंसिंग के ज़रिए रोज़गार मेले में 51,000 नियुक्ति पत्र बांटने पर कांग्रेस नेता जयराम रमेश ने प्रतिक्रिया दी है। उन्होंने कहा, हर साल 2 करोड़ नौकरियां देने का वादा पूरा करने में विफल रहने पर प्रधानमंत्री अपनी छवि को बचाने के लिए सबसे बड़े जुमले में से एक पीएम रोज़गार मेला लेकर आए हैं।'
'[politics, national]','बिहार के मुख्यमंत्री नीतीश कुमार ने पटना में एक पत्रकार के क्या आप INDIA गठबंधन का संयोजक पद स्वीकार करेंगे? सवाल के जवाब में कहा है, नहीं, हमें कुछ नहीं बनना है। कुमार ने आगे कहा, हम तो आपसे बराबर कह रहे हैं कि दूसरे किसी व्यक्ति को बनाया जाएगा। हम तो सभी (विपक्षी दलों) को एकजुट करना चाहते हैं।'
'[politics, national]','प्रधानमंत्री नरेंद्र मोदी द्वारा चंद्रमा पर चंद्रयान-3 की लैंडिंग साइट का नामकरण करने पर कांग्रेस नेता राशिद अल्वी ने प्रतिक्रिया दी है। उन्होंने कहा, प्रधानमंत्री का बस चले तो वह गौतम अदाणी को पूरा चांद ही दे देंगे। बकौल अल्वी, प्रधानमंत्री ने बेंगलुरु (कर्नाटक) में जुलूस निकालकर अपनी कामयाबी का इज़हार किया और वैज्ञानिकों का कहीं नामोनिशान नहीं था।'
'[politics, national]','बिहार के उप-मुख्यमंत्री तेजस्वी यादव ने एक वीडियो शेयर कर ट्वीट किया है, उत्तर प्रदेश से नौकरी पाने बिहार पहुंचे अभ्यर्थियों ने बताया कि मंदिर-मस्जिद, बुलडोज़र जैसे मुद्दों से नौकरी नहीं मिलती। उन्होंने लिखा, जब से यूपी के युवा बिहार में नौकरी के लिए आ रहे है वहां के मुख्यमंत्री (योगी आदित्यनाथ) बेचैन हैं...विज्ञापन निकाल कर सफाई दे रहे हैं।'
'[politics, national]','महाराष्ट्र के मुख्यमंत्री एकनाथ शिंदे ने शनिवार को कहा, अगले दो से ढाई साल में मुंबई की सड़कें गड्ढों से मुक्त हो जाएंगी और सभी सड़कें पक्की कर दी जाएंगी। उन्होंने कहा, पहले हर बरसात के मौसम में तारकोल की सड़कें बनाई जाती थीं और लोगों को गड्ढों वाली सड़कों पर सफर करने के लिए मजबूर होना पड़ता था।'
'[politics, national]','राजस्थान के मुख्यमंत्री अशोक गहलोत ने आज तक से कहा है कि कांग्रेस की ओर से 2024 में प्रधानमंत्री पद के उम्मीदवार राहुल गांधी होंगे। विपक्षी दलों के गठबंधन INDIA के पीएम उम्मीदवार को लेकर सवाल पर उन्होंने कहा, गठबंधन की पार्टियां आपस में विचार-विमर्श करने के बाद ही फैसला करती हैं...(लेकिन) कांग्रेस पार्टी का चेहरा राहुल गांधी हैं।'
'[politics, national]','टीएमसी सांसद महुआ मोइत्रा ने शनिवार को चंद्रयान-3 की सफलता पर कहा कि इसरो अब बीजेपी का 2024 लोकसभा चुनाव का कैंपेन टूल होगा। महुआ ने कहा, बीजेपी के लोग भारत की दशकों की साइंटिफिक रिसर्च को मोदी है तो मुमकिन है में बदलने के लिए चौबीसों घंटे जुटे हुए हैं। भारत को जागरूक होने की ज़रूरत है।'
'[politics, national]','यूपी के एक वीडियो में एक शिक्षिका द्वारा कथित तौर पर छात्रों से मुस्लिम छात्र को थप्पड़ लगवाने को लेकर कांग्रेस नेता राहुल गांधी ने प्रतिक्रिया दी है। उन्होंने कहा, यह बीजेपी का फैलाया...केरोसीन है जिसने भारत...में आग लगा रखी है। बकौल राहुल, एक शिक्षक बच्चों के मन में भेदभाव का ज़हर घोलने से बुरा कुछ नहीं कर सकता है।'
'[politics, national]','मध्य प्रदेश में शनिवार को बीजेपी के 3 विधायकों गौरीशंकर बिसेन, राजेंद्र शुक्ल और राहुल लोधी को मुख्यमंत्री शिवराज सिंह चौहान के मंत्रिमंडल में शामिल किया गया। लोधी ने कहा, पार्टी ने भरोसा जताया है...जितना हो सकेगा बुंदेलखंड में काम करेंगे...अच्छे प्रदर्शन के लिए डेढ़ महीना काफी हैं। प्रदेश में प्रस्तावित विधानसभा चुनाव से पहले कैबिनेट का विस्तार हुआ है।'
'[politics]','बिहार के मुख्यमंत्री नीतीश कुमार ने सीबीआई द्वारा आरजेडी प्रमुख लालू प्रसाद यादव की ज़मानत का विरोध करने पर कहा है, वह बेचारे को तंग कर रहे हैं। एलजेपी (आर) अध्यक्ष चिराग पासवान ने कहा, वह (मुख्यमंत्री) खुद को इतना बड़ा समझने लगे हैं...कि उन्हें बेचारा कह रहे हैं। बकौल चिराग, इस भाषा के पीछे मुख्यमंत्री की सोच गलत है।'
'[politics, national]','कांग्रेस सांसद शशि थरूर ने मुज़फ्फरनगर (उत्तर प्रदेश) के एक वीडियो में शिक्षिका द्वारा कथित तौर पर छात्रों से मुस्लिम सहपाठी को थप्पड़ लगवाने पर प्रतिक्रिया दी है। उन्होंने कहा, यकीन नहीं होता...यह हमारे देश में हो रहा है और इन लोगों को जेल में नहीं डाला गया। उन्होंने कहा, सभी भारतीयों को अपना सिर शर्म से झुका लेना चाहिए।'
'[politics, national]','एनसीपी प्रमुख शरद पवार ने अपने कथित बयान अजित पवार हमारे नेता हैं को मीडिया की गलती बताया है। उन्होंने कहा, मैंने ऐसा नहीं कहा कि अजित हमारे नेता हैं। सुप्रिया सुले ने ऐसा कहा था। वह और अजित भाई-बहन हैं। शरद ने कहा, अजित ने जिस तरह का कदम उठाया है, वह हमारे नेता नहीं हो सकते।'
'[politics, national]','कवयित्री मधुमिता शुक्ला हत्याकांड में उम्रकैद की सज़ा काट रहे यूपी के पूर्व मंत्री अमरमणि त्रिपाठी की रिहाई के आदेश दिए गए हैं। अमरमणि पहली बार 1996 में नौतनवा सीट से कांग्रेस के टिकट पर विधायक बने थे और वह लगातार चार बार इस सीट से विधायक रहे। वह राज्य में बीजेपी, बसपा व सपा सरकार के समय मंत्री रहे।'
'[politics, national]','कांग्रेस नेता राहुल गांधी के चीन ने भारत की ज़मीन ली है बयान पर बीजेपी सांसद सुधांशु त्रिवेदी ने कहा है, समझ नहीं आता...राहुल को चीन पर इतना प्यार क्यों आता है? उन्होंने कहा, प्रधानमंत्री नरेंद्र मोदी की नीति है कि आतंकवाद के रहते शांति वार्ता नहीं होगी। इसलिए शांति, सुरक्षा व सौहार्द पर प्रवचन देने की कोशिश न करें।'
'[politics, national]','प्रधानमंत्री नरेंद्र मोदी के डिग्री विवाद से जुड़े गुजरात यूनिवर्सिटी मानहानि केस में दिल्ली के मुख्यमंत्री अरविंद केजरीवाल की याचिका सुप्रीम कोर्ट ने खारिज कर दी है। कोर्ट ने कहा कि रिवीज़न याचिका हाईकोर्ट में लंबित है और ऐसे में सुनवाई की कोई ज़रूरत नहीं है। इससे पहले हाईकोर्ट ने केजरीवाल को अंतरिम राहत देने से मना कर दिया था।'
'[politics, national]','दो दिवसीय दौरे पर अमेठी गईं केंद्रीय मंत्री स्मृति ईरानी ने कहा है कि राहुल गांधी जब अमेठी छोड़कर दक्षिण भारत गए तब वहां से उन्होंने अमेठी का अपमान किया। बकौल ईरानी, अमेठी की जनता इसे भूली नहीं है। राहुल की तरह दो जगह से चुनाव लड़ने पर स्मृति ने कहा, भागने की प्रथा उनके यहां है, मेरे यहां नहीं।'
'[politics, national]','कांग्रेस सांसद राहुल गांधी ने लद्दाख में कहा है कि यह एक स्ट्रैटेजिक जगह है और चीन ने हिंदुस्तान की हज़ारों किलोमीटर ज़मीन छीनी है। उन्होंने कहा, प्रधानमंत्री नरेंद्र मोदी ने कहा कि हिंदुस्तान की एक इंच ज़मीन भी किसी ने नहीं ली, यह सरासर झूठ है। लद्दाख का हर व्यक्ति जानता है कि प्रधानमंत्री सच नहीं बोल रहे हैं।'
'[politics]','कांग्रेस नेता राहुल गांधी ने लद्दाख में एक जनसभा में कहा है, यह मत सोचिए कि कांग्रेस पार्टी बीजेपी को टक्कर नहीं दे सकती। आपको गारंटी दे रहा हूं कि (लोकसभा चुनाव) 2024 में हम बीजेपी को हरा देंगे। उन्होंने कहा, आप लोग देखेंगे कि मध्य प्रदेश, राजस्थान, छत्तीसगढ़ और तेलंगाना में होने वाले विधानसभा चुनाव में कौन हारता है।'
'[politics, national]','कांग्रेस सांसद राहुल गांधी ने कारगिल में युवाओं के साथ बातचीत के दौरान कहा है, भारत में मुसलमानों पर हमले हो रहे हैं। उन्होंने कहा, आपको यह एहसास होना चाहिए कि भारत में अन्य लोगों को भी लगातार निशाना बनाया जा रहा है। मणिपुर में देखिए क्या हो रहा है। पिछले चार महीने से मणिपुर लगातार जल रहा है।'
'[politics]','झारखंड के मुख्यमंत्री हेमंत सोरेन व उनके पिता शिबू सोरेन के खिलाफ कथित आपत्तिजनक टिप्पणी करने पर राज्य के पूर्व मुख्यमंत्री व बीजेपी प्रदेशाध्यक्ष बाबूलाल मरांडी के खिलाफ रांची में एफआईआर दर्ज की गई है। दरअसल, मरांडी ने कथित आपत्तिजनक शब्दों का इस्तेमाल कर कहा था कि पिता-पुत्र की जोड़ी ने सिर्फ और सिर्फ भ्रष्टाचार को बढ़ावा दिया है।'
'[politics, national]','एनसीपी प्रमुख शरद पवार ने कहा है, पार्टी में कोई फूट नहीं है। इसमें कोई दो राय नहीं है कि अजित पवार हमारे नेता हैं। उन्होंने कहा पार्टी के कुछ नेताओं ने अलग रुख अपनाया है लेकिन इसे फूट नहीं कह सकते...वे लोकतंत्र में ऐसा कर सकते हैं। जुलाई में अजित समेत कई नेता महाराष्ट्र सरकार में शामिल हुए थे।'
'[politics, entertainment]','जम्मू-कश्मीर के पूर्व मुख्यमंत्री उमर अब्दुल्ला ने गुरुवार को फिल्म द कश्मीर फाइल्स को नरगिस दत्त अवॉर्ड फॉर बेस्ट फिल्म ऑन नैशनल इंटीग्रेशन का राष्ट्रीय पुरस्कार मिलने पर उसका मज़ाक उड़ाया। जवाब देते हुए फिल्म के निर्देशक विवेक अग्निहोत्री ने ट्वीट किया, आपकी तरफ से मिला यह सबसे बड़ा अवॉर्ड है...आपने कुछ और टिप्पणी की होती तो बहुत निराशा होती...शुक्रिया।'
'[politics, national]','बिहार के मंत्री तेजप्रताप यादव का एक वीडियो सोशल मीडिया पर वायरल हुआ है जिसमें वह सुमंत यादव नामक आरजेडी कार्यकर्ता का गला दबाकर उसे धकेलते दिख रहे हैं। रिपोर्ट्स के मुताबिक, यह घटना तेजप्रताप के ननिहाल सेलार कला की है। बकौल रिपोर्ट्स, सुमंत ने कहा कि ज़रूरत पड़ने पर वह इस अपमान के लिए कानूनी कार्रवाई कर सकते हैं।'
'[politics, world]','प्रधानमंत्री नरेंद्र मोदी ने ब्रिक्स शिखर सम्मेलन-2023 के दौरान चीनी राष्ट्रपति शी जिनपिंग के साथ बातचीत की और दोनों नेताओं में एलएसी से जुड़े सीमा विवाद पर भी चर्चा हुई। सरकार के अनुसार, पीएम मोदी ने मामले में भारत की चिंताओं का ज़िक्र किया और दोनों नेता सीमा पर सैनिकों को पीछे हटाने और तनाव कम करने पर सहमत हुए।'
'[politics, national]','राजस्थान में इस वर्ष के अंत में प्रस्तावित विधानसभा चुनावों के लिए कांग्रेस ने गुरुवार को 4 समन्वयकों की नियुक्ति की। कांग्रेस अध्यक्ष मल्लिकार्जुन खरगे ने राज्यसभा सांसद रंजीत रंजन, उत्तराखंड के पूर्व मंत्री हरक सिंह रावत, हरियाणा की पूर्व मंत्री किरण चौधरी और पंजाब से पूर्व राज्यसभा सांसद शमशेर सिंह दुल्लों को राजस्थान का समन्वयक बनाया है।'
'[politics, national]','जयपुर (राजस्थान) में कई पूर्व सरकारी अधिकारी व कांग्रेस समेत विभिन्न पार्टियों के कई नेता गुरुवार को बीजेपी में शामिल हुए। कांग्रेस नेता कमल राठौर, पूर्व विधायक कृष्ण कड़वा, बैरवा समाज के नेता लालाराम बैरवा, पूर्व आईएएस अधिकारी महेश भारद्वाज, हनुमान सिंह भाटी, कैलाश चंद वर्मा, पूर्व इनकम टैक्स ऑफिसर नरेंद्र गौड़ व कई अन्य ने बीजेपी की सदस्यता ली।'
'[politics, national]','तेलंगाना में बीजेपी सांसद अरविंद धर्मपुरी ने कहा है कि लोग ईवीएम में किसी भी दल को वोट दें लेकिन जीतेगा कमल ही और आएगा मोदी ही। कांग्रेस ने इसकी निंदा करते हुए X पर लिखा, बीजेपी सांसद कह रहे हैं कि चुनाव जीतने के लिए ईवीएम हाईजैक कराई जाती है। क्या निष्पक्ष चुनाव आयोग इस पर कोई ऐक्शन लेगा?'
'[politics, national]','जेडीयू के विधायक गोपाल मंडल ने बिहार के उप-मुख्यमंत्री तेजस्वी यादव को लेकर कहा है कि उन्हें मुख्यमंत्री बनना चाहिए। मंडल ने कहा, मुख्यमंत्री नीतीश कुमार ने उन्हें (तेजस्वी) मौखिक रूप से ताज तो पहना दिया है। वक्त देखिए अब क्या करता है। बकौल मंडल, जब तक नीतीश कुमार पद पर हैं तब तक तेजस्वी मुख्यमंत्री नहीं बनेंगे।'
'[politics, national]','बिहार के पूर्व मुख्यमंत्री और आरजेडी प्रमुख लालू प्रसाद यादव बुधवार को करीब 10 साल बाद गोपालगंज के सेलार कला में अपनी ससुराल पहुंचे। लालू को रिसीव करने उनका कोई साला नहीं पहुंचा तो उन्होंने मज़ाक में कहा कि जब तक साला नहीं आएगा वह ससुराल में पांव नहीं रखेंगे। हालांकि बाद में उनके साले उन्हें रिसीव करने पहुंच गए।'
'[politics]','केंद्रीय मंत्री पशुपति कुमार पारस ने मंगलवार को कहा कि वह एलजेपी के पूर्व प्रमुख दिवंगत राम विलास पासवान के राजनीतिक उत्तराधिकारी हैं जबकि उनके बेटे चिराग पासवान को विरासत में केवल वित्तीय संपत्ति मिलेगी। पारस ने कहा, उन्होंने मुझे...उनकी हाजीपुर लोकसभा सीट से चुनाव लड़ने के लिए कहा था...उन्हें परिवार में दूसरों की बजाय मुझ पर ज़्यादा भरोसा था।'
'[politics, national]','राजस्थान के खेल मंत्री अशोक चांदना का एक वीडियो वायरल हो गया है जिसमें वह कह रहे हैं, (चंद्रयान-3 में) जो यात्री गए हैं उन्हें मैं सलाम करता हूं। इस बयान के बाद चांदना सोशल मीडिया पर ट्रोल हो गए। दरअसल, चंद्रयान-3 एक मानव रहित मिशन है जिसे 14 जुलाई को लॉन्च किया गया था।'
'[politics, national]','राजस्थान के मुख्यमंत्री अशोक गहलोत ने चंद्रयान-3 की चंद्रमा पर सफल लैंडिंग के बाद वैज्ञानिकों को बधाई देते हुए कहा है, आज संपूर्ण राष्ट्र इस ऐतिहासिक पल का साक्षी बनकर गौरवान्वित है। उन्होंने कहा, यह सफलता वैज्ञानिकों के परिश्रम और पूर्व प्रधानमंत्री जवाहर लाल नेहरू व इंदिरा गांधी की अंतरिक्ष अनुसंधान के प्रति दूरदर्शिता का परिणाम है।'
'[politics, national]','उत्तर प्रदेश के मुख्यमंत्री योगी आदित्यनाथ ने बुधवार को चंद्रमा की सतह पर चंद्रयान-3 की सफल लैंडिंग के बाद कहा है, नए आत्मनिर्भर भारत के सामर्थ्य और हौसले की नई उड़ान चंद्रयान-3 की स्वर्णिम सफलता पर हमें गर्व है। उन्होंने कहा, प्रधानमंत्री नरेंद्र मोदी के दूरदर्शी नेतृत्व में अर्जित इस उपलब्धि के लिए इसरो की टीम का हार्दिक अभिनंदन!'
'[politics, national]','केंद्रीय गृह मंत्री अमित शाह ने चंद्रयान-3 की सफल लैंडिंग पर देशवासियों को बधाई देते हुए कहा, भारत चांद के दक्षिणी ध्रुव को छूने वाला पहला देश बन गया है। वहीं, रक्षा मंत्री राजनाथ सिंह ने कहा, भारत ने अंतरिक्ष अन्वेषण के इतिहास में एक स्वर्णिम अध्याय जोड़ दिया है। यह 140 करोड़ भारतीयों के लिए ऐतिहासिक क्षण है।'
'[politics, national]','कांग्रेस नेता राहुल गांधी ने चांद की सतह पर चंद्रयान-3 की सफल लैंडिंग के लिए इसरो की टीम को बधाई दी है। उन्होंने कहा, यह वैज्ञानिकों की प्रतिभा और दशकों की कड़ी मेहनत का परिणाम है। कांग्रेस महासचिव प्रियंका गांधी वाड्रा ने कहा, 1962 में शुरू हुए भारत के अंतरिक्ष कार्यक्रम ने आज...चंद्रयान-3 के रूप में नई ऊंचाई तय की।'
'[politics, national]','कांग्रेस अध्यक्ष मल्लिकार्जुन खरगे ने चंद्रयान-3 की चांद की सतह पर सफल लैंडिंग को प्रत्येक भारतीय की सामूहिक सफलता बताया है। उन्होंने मिशन में शामिल वैज्ञानिकों व स्पेस इंजीनियर्स आदि का आभार जताते हुए कहा कि 140 करोड़ भारतीयों ने आज एक और उपलब्धि देखी। कांग्रेस महासचिव जयराम रमेश ने कहा, इसरो की आज की उपलब्धि...निरंतरता की गाथा दर्शाती है।'
'[politics, national]','उत्तर प्रदेश के मंत्री व निषाद पार्टी के प्रमुख संजय निषाद की एक फोटो सोशल मीडिया पर वायरल हो गई है जिसमें 2 पार्टी कार्यकर्ता उनके पैर दबाते दिख रहे हैं। इस फोटो पर प्रतिक्रिया देते हुए कांग्रेस ने X (पूर्व में ट्विटर) पर लिखा है, सत्ता की हवा ऐसी लगी कि इनकी आंख का सारा पानी ही सूख गया।'
'[politics, national]','छत्तीसगढ़ के मुख्यमंत्री भूपेश बघेल के राजनीतिक सलाहकार समेत कई सहयोगियों के ठिकानों पर बुधवार को हुई ईडी की छापेमारी को लेकर कांग्रेस ने प्रतिक्रिया दी है। कांग्रेस नेता पवन खेड़ा ने कहा, पिछले कुछ दिनों में कई सर्वे में (आगामी विधानसभा चुनाव में) बीजेपी की हार दिखाई जा रही है, इससे घबराई हुई बीजेपी रेड करवा रही है।'
'[politics, national]','राष्ट्रपति द्रौपदी मुर्मू ने मंगलवार को गोवा में नागरिक अभिनंदन समारोह के दौरान कहा कि गोवा के लिए यह गौरव का विषय है कि यहां के लोगों ने समान नागरिक संहिता (यूसीसी) को अपना लिया है। उन्होंने आगे कहा, यूसीसी हमारे संविधान के निर्देश के अनुरूप है और पूरे देश के लिए एक अच्छा उदाहरण है।'
'[politics, national]','आरजेडी प्रमुख लालू प्रसाद यादव के लिए छाता पकड़ने का वीडियो वायरल होने पर गोपालगंज (बिहार) के हथुआ में तैनात एसडीपीओ अनुराग कुमार ने बयान जारी किया है। उन्होंने कहा, वह (लालू) वृद्ध हैं, मानवता के आधार पर और लोगों की सुरक्षा भी देखनी थी इसलिए हम साथ-साथ चल रहे थे। बकौल अनुराग, उन्होंने अच्छी नीयत से यह किया था।'
'[politics, national]','कांग्रेस ने मध्य प्रदेश में होने वाले विधानसभा चुनाव को लेकर मंगलवार को कई वादे किए जिसमें पार्टी ने प्रदेश में कांग्रेस के नेतृत्व वाली सरकार बनने पर गैस सिलिंडर की कीमत ₹500 करने का वादा किया। इसके अलावा उनके वादों में हर महिला को ₹1,500/माह, 100 यूनिट पर बिजली का बिल माफ जैसे 6 वादे शामिल हैं।'
'[politics, national]','सुप्रीम कोर्ट ने मंगलवार को हत्या के प्रयास के एक मामले में लक्षद्वीप से लोकसभा सांसद मोहम्मद फैज़ल की दोषसिद्धि व सज़ा निलंबित करने के कर्नाटक हाईकोर्ट के फैसले को रद्द कर दिया। सुप्रीम कोर्ट ने हाईकोर्ट को फैसले पर पुनर्विचार करने के लिए 6-सप्ताह का समय दिया है। हाईकोर्ट ने 25-जनवरी को फैज़ल की सज़ा पर रोक लगाई थी।'
'[politics, national]','उत्तर प्रदेश के दुग्ध व पशुधन मंत्री धर्मपाल सिंह ने राज्य में आवारा पशुओं की समस्या को लेकर कहा है, सांड की उम्र 15 से 20 साल होती है। हमारी (बीजेपी) सरकार को 7 साल हुए हैं। उन्होंने कहा, ऐसे में सड़क पर घूम रहे सांड पुरानी सरकारों की देन है। हम पहले की सरकारों के पाप ढो रहे हैं।'
'[politics, national]','तेलंगाना के मुख्यमंत्री चंद्रशेखर राव (केसीआर) ने एनसीपी प्रमुख शरद पवार के भतीजे अजित पवार के महाराष्ट्र में बीजेपी-शिवसेना गठबंधन वाली सरकार में शामिल होने पर टिप्पणी की है। उन्होंने कहा, महाराष्ट्र में शरद जब कांग्रेस संग गठबंधन में थे तो मुझे बीजेपी की बी-टीम कहा था। अब एनसीपी खुद उससे जुड़ गई। इसलिए इन लोगों को पागल कहता हूं।'
'[politics, national]','बिहार में पूर्व मुख्यमंत्री जीतनराम मांझी ने सोमवार को एक जनसभा के दौरान कहा, इस बार चुनाव में गरीबों से हम कहेंगे कि जो दारू, बालू और ताड़ी पर से प्रतिबंध हटाए, उसी को आप लोग वोट देना। उन्होंने कहा कि बिहार में शराबबंदी के बाद अगर किसी का सबसे ज़्यादा शोषण हो रहा है तो वह महादलित समाज है।'
'[politics, national]','कांग्रेस की राजस्थान इकाई के अध्यक्ष गोविंद सिंह डोटासरा ने राज्य में आगामी विधानसभा चुनाव के लिए प्रत्याशी चयन प्रक्रिया के ज़िला प्रभारियों की नियुक्ति की है। डोटासरा ने जितेंद्र सिंह व शाले मोहम्मद को जयपुर शहर व जयपुर ग्रामीण और रघुवीर मीणा व हरीश चौधरी को बीकानेर शहर, बीकानेर ग्रामीण और टोंक ज़िले का प्रभारी नियुक्त किया है।'
'[politics, national]','बिहार बीजेपी अध्यक्ष सम्राट चौधरी ने हथुआ (गोपालगंज) के एसडीपीओ अनुराग कुमार का एक वीडियो शेयर किया है जिसमें वह आरजेडी प्रमुख लालू प्रसाद यादव के लिए छाता पकड़े दिख रहे हैं। सम्राट ने कहा, लालू को नीतीश कुमार पंजीकृत अपराधी कहते थे और अब उनके पुलिस अधिकारी लालू के लिए छाता पकड़े खड़े हैं। यह लोकतंत्र का मज़ाक है।'
'[politics, national]','महाराष्ट्र सरकार के मंत्री दादा भुसे ने प्याज़ की बढ़ी कीमतों को लेकर कहा है, यदि लोग 2-4 महीने प्याज़ नहीं खाएंगे तो कुछ बिगड़ नहीं जाएगा। उन्होंने कहा, जब लोग ₹10 लाख से अधिक की गाड़ी का इस्तेमाल करते हैं तो ₹10-₹20 अधिक कीमत पर प्याज़ भी खरीद सकते हैं। केंद्र ने प्याज़ पर 40% निर्यात शुल्क लगाया है।'
'[politics]','वीआईपी प्रमुख मुकेश सहनी ने सोमवार को वैशाली (बिहार) में एक जनसभा में दावा किया कि बीजेपी ने उन्हें पार्टी का विलय करने पर 2025 में बिहार का सीएम उम्मीदवार बनाने का ऑफर दिया था। उन्होंने कहा कि उन्हें झोपड़ी का ही राजा बनना है ना कि बीजेपी के महल का चपरासी। बकौल सहनी, निषाद का बेटा गुमराह नहीं होगा।'
'[politics, national]','केंद्रीय मंत्री नित्यानंद राय ने जेडीयू के भारत से बेहतर पाकिस्तान की कानून-व्यवस्था है बयान पर कहा है, जेडीयू के लोगों को पाकिस्तान भ्रमण करना चाहिए और वहां आतंक के राज को देखना चाहिए। इस पर जेडीयू प्रवक्ता नीरज कुमार ने कहा, बीजेपी नेताओं ने पाकिस्तान के राजनीतिक एजेंट के रूप में लोकतंत्र की भूमि बिहार को कलंकित किया है।'
'[politics]','अभिनेता व गुरदासपुर (पंजाब) से बीजेपी सांसद सनी देओल ने आजतक से कहा है कि वह 2024 का लोकसभा चुनाव नहीं लड़ना चाहते। लोकसभा में उनकी कम उपस्थिति को लेकर पूछे गए सवाल पर सनी ने सांसदों के व्यवहार के बारे में बातचीत की। उन्होंने कहा, संसद में ये लोग कैसा व्यवहार करते हैं?...कम से कम शिष्टाचार तो रखना चाहिए।'
'[politics]','पीलीभीत से बीजेपी सांसद वरुण गांधी ने कहा है कि देश का निर्माण सिर्फ भारत माता की जय जैसे नारे लगाने से नहीं होता है। उन्होंने कहा कि इसके लिए किसानों, युवाओं, छोटे व्यापारियों और श्रमिकों के हितों की रक्षा करनी पड़ती है। उन्होंने कहा, सरकारी ऑफिस में 90% कर्मचारी कॉन्ट्रैक्ट पर हैं...यह सिस्टम जॉब सिक्योरिटी नहीं देता है।'
'[politics, national]','सुप्रीम कोर्ट ने सोमवार को बिहार में जातीय जनगणना पर रोक लगाने से इनकार करते हुए कहा कि जब तक कोई ठोस आधार नहीं मिलेगा जातीय जनगणना पर रोक नहीं लगाई जाएगी। वहीं, केंद्र ने एससी को बताया कि इस जनगणना के कुछ प्रभाव हो सकते हैं जिस पर कोर्ट ने केंद्र को एक हलफनामा दायर करने को कहा है।'
'[politics]','जेडीयू के एमएलसी नीरज कुमार ने बिहार में बिगड़ती कानून व्यवस्था के सवाल पर कहा है, राज्य में अपराध नियंत्रित है और बीजेपी इसकी राजनीतिक आलोचना कर रही है। उन्होंने एक लॉ इंडेक्स का हवाला देते हुए कहा, कानून व्यवस्था के मामले में भारत 60वें जबकि पाकिस्तान 48वें स्थान पर है, पाकिस्तान इस मामले में भारत से बेहतर है।'
'[politics]','कांग्रेस महासचिव जयराम रमेश ने ₹56 करोड़ न चुकाए जाने पर ऐक्टर व बीजेपी सांसद सनी देओल के मुंबई स्थित बंगले की नीलामी का नोटिस बैंक ऑफ बड़ौदा द्वारा वापस लिए जाने पर सवाल उठाए हैं। उन्होंने कहा, 24 घंटों के भीतर बैंक ऑफ बड़ौदा ने तकनीकी कारणों के चलते नोटिस वापस ले लिया...इन तकनीकी कारणों के पीछे कौन है?'
'[politics]','छत्तीसगढ़ की कांग्रेस विधायक छन्नी साहू पर रविवार को एक शख्स ने चाकू से हमला कर दिया जिससे वह घायल हो गईं। बकौल पुलिस, आरोपी कथित तौर पर नशे में धुत था और उसे हिरासत में लिया गया है। इस घटना पर बीजेपी ने कहा कि जब सत्ताधारी दल की विधायक ही सुरक्षित नहीं तो आम लोगों का क्या होगा।'
'[politics, national]','दिल्ली के मुख्यमंत्री अरविंद केजरीवाल ने सतना (मध्य प्रदेश) में एक रैली में राज्य के बेरोज़गार युवाओं को ₹3,000/माह देने समेत 10 गारंटी दी हैं। उन्होंने कहा, एमपी में एक मामा (मुख्यमंत्री शिवराज सिंह चौहान) हैं जिन्होंने भांजे-भांजियों को धोखा दिया। अब उनपर भरोसा नहीं करना। आपका बेटा, भाई और चाचा (अरविंद केजरीवाल) आ गया है। चाचा पर भरोसा करना।'
'[politics, national]','केंद्रीय गृह मंत्री अमित शाह ने पत्रकारों के मध्य प्रदेश का अगला मुख्यमंत्री कौन होगा सवाल पर कहा है कि शिवराज सिंह चौहान अभी मुख्यमंत्री हैं और चुनाव के बाद कौन होगा, यह पार्टी तय करेगी। शाह ने आगामी विधानसभा चुनाव से पहले गरीब कल्याण महाअभियान की शुरुआत की और राज्य सरकार के 20 वर्षों का रिपोर्ट कार्ड जारी किया।'
'[politics, national]','मध्य प्रदेश में बीजेपी नेता सना खान हत्याकांड में पुलिस ने खुलासा किया है कि खान की हत्या का आरोपी उनका पति व अन्य लोग एक सेक्सटॉर्शन रैकेट चला रहे थे जिसमें वे उन्हें बतौर हनी ट्रैप इस्तेमाल करते थे। बकौल पुलिस, आरोपियों ने विभिन्न राज्यों के लोगों को निशाना बनाया और उन्हें ब्लैकमेल कर करोड़ों रुपए कमाए।'
'[politics, national]','कांग्रेस वर्किंग कमिटी (सीडब्ल्यूसी) में शामिल न होने को लेकर पूर्व प्रधानमंत्री लाल बहादुर शास्त्री के पोते विभाकर शास्त्री ने X पर रविवार को लिखा कि अबकी बार मेरी तपस्या में कुछ कमी रह गई जिसे बाद में उन्होंने डिलीट कर दिया। गौरतलब है कि कांग्रेस अध्यक्ष मल्लिकार्जुन खरगे ने आज सीडब्ल्यूसी का एलान किया जिसमें कुल 39 सदस्य हैं।'
'[politics, national]','कांग्रेस नेता राहुल गांधी ने लद्दाख में कहा है, यहां लोगों का कहना है कि चीनी सेना ने घुसपैठ कर चारागाह भूमि पर कब्ज़ा कर लिया है। उन्होंने कहा, प्रधानमंत्री नरेंद्र मोदी कहते हैं कि 1 इंच भी ज़मीन नहीं ली गई, जो सच नहीं है। बकौल राहुल, लोग प्रभावित हुए हैं क्योंकि उनकी ज़मीन पर कब्ज़ा किया गया है।'
'[politics, national]','बीजेपी ने प्रदेश अध्यक्ष सम्राट चौधरी की जगह हरि सहनी को बिहार विधान परिषद में नेता प्रतिपक्ष बनाया है। सहनी जुलाई, 2022 से बिहार विधान परिषद के सदस्य हैं। वह दरभंगा के बीजेपी ज़िलाध्यक्ष रह चुके हैं और 2015 में बहादुरपुर (दरभंगा) विधानसभा सीट से चुनाव लड़े थे लेकिन आरजेडी के भोला यादव से वह हार गए थे।'
'[politics]','कांग्रेस अध्यक्ष मल्लिकार्जुन खरगे ने रविवार को कांग्रेस वर्किंग कमिटी का एलान किया जिसमें राजस्थान के 7 नेता शामिल हैं। राजस्थान से पार्टी ने सचिन पायलट, महेंद्रजीत मालवीय, भंवर जितेंद्र सिंह, हरीश चौधरी, पवन खेड़ा, अभिषेक मनु सिंघवी और मोहन प्रकाश को शामिल किया है। कमिटी में 32 स्थाई आमंत्रित सदस्य और 13 विशेष आमंत्रित सदस्य बनाए गए हैं।'
'[politics, national]','बिहार में लगातार हो रही आपराधिक घटनाओं पर पूर्व केंद्रीय मंत्री व बीजेपी नेता आरसीपी सिंह ने रविवार को कहा, मुख्यमंत्री नीतीश कुमार की पहचान 2005-2010 तक सुशासन बाबू की थी लेकिन अब सब उल्टा है। उन्होंने कहा, अपराधी कानून को ठेंगा दिखा रहे हैं। नीतीश बाबू के कंट्रोल में अब कुछ नहीं बचा और उनकी कोई नहीं सुनता है।'
'[politics, national]','कांग्रेस अध्यक्ष मल्लिकार्जुन खरगे ने रविवार को कांग्रेस वर्किंग कमिटी (सीडब्ल्यूसी) का गठन किया जिसमें बिहार के 3 नेताओं को जगह दी गई है। बिहार से सीडब्ल्यूसी में सदस्य के तौर पर पूर्व लोकसभा अध्यक्ष रहीं मीरा कुमार और तारिक अनवर को शामिल किया गया है जबकि एनएसयूआई के प्रभारी कन्हैया कुमार सीडब्ल्यूसी में इंचार्ज के तौर पर शामिल हैं।'
'[politics]','कांग्रेस अध्यक्ष मल्लिकार्जुन खरगे ने रविवार को कांग्रेस वर्किंग कमिटी (सीडब्ल्यूसी) का एलान किया। नए सदस्यों में पार्टी नेता सचिन पायलट, शशि थरूर, पंजाब के पूर्व सीएम चरणजीत सिंह चन्नी, आनंद शर्मा समेत अन्य शामिल हैं। गौरतलब है, सीडब्ल्यूसी में कुल 39 सदस्य हैं जबकि 32 स्थाई आमंत्रित सदस्य और 13 विशेष आमंत्रित सदस्य बनाए गए हैं।'
'[politics]','राजस्थान में बीजेपी ने आगामी विधानसभा चुनाव से पहले 8 ज़िलों में नए कार्यकारी अध्यक्ष नियुक्त किए हैं। चूरू में हरलाल साहरण, जयपुर दक्षिण में राजेश गुर्जर, जयपुर उत्तर में श्याम शर्मा, सीकर में पवन मोदी, धौलपुर में सत्येन्द्र पराशर, बांसवाड़ा में लाभचंद पटेल, नागौर शहर में रामनिवास सांखला व कोटा देहात में प्रेम गोचर को ज़िलाध्यक्ष बनाया गया है।'
'[politics]','घोसी (यूपी) विधानसभा सीट पर होने वाले उप-चुनाव के लिए रविवार को प्रचार करने गए बीजेपी प्रत्याशी व पूर्व मंत्री दारा सिंह चौहान पर एक शख्स ने स्याही फेंकी जिसका वीडियो सामने आया है। इस दौरान स्याही उनकी आंख में चली गई और उनके कपड़े भी खराब हो गए। उन्होंने कहा कि सपा ने अपने गुंडों से स्याही फेंकवाई है।'
'[politics, national]','पूर्व प्रधानमंत्री राजीव गांधी की जयंती पर उनके बेटे और कांग्रेस नेता राहुल गांधी ने अपने पिता द्वारा क्लिक की गईं भारत की तस्वीरें शेयर की हैं। राहुल ने लिखा, पापा...आपकी आंखों में भारत के लिए जो सपने थे, इन अनमोल यादों से छलकते हैं। राहुल ने लद्दाख में पैंगॉन्ग झील के किनारे पर पिता को श्रद्धांजलि अर्पित की।'
'[politics, national]','पंजाब कांग्रेस ने पार्टी विरोधी गतिविधियों के चलते विधायक संदीप जाखड़ को पार्टी से निलंबित कर दिया है। पार्टी द्वारा जारी पत्र में लिखा गया है कि संदीप ने अपने चाचा व बीजेपी प्रदेशाध्यक्ष सुनील जाखड़ का समर्थन किया। संदीप पर पार्टी के कार्यक्रमों में शामिल न होने व पंजाब कांग्रेस के विरोध में बयान देने का भी आरोप है।'
'[politics, national]','असोसिएशन फॉर डेमोक्रेटिक रिफॉर्म्स (एडीआर) की एक रिपोर्ट के अनुसार, राज्यसभा के मौजूदा 225 सांसदों में से 75 यानी 33% सांसदों के खिलाफ आपराधिक मामले दर्ज हैं। इनमें से 41 सांसदों के खिलाफ गंभीर आपराधिक मामले और 2 सांसदों पर हत्या की धारा के तहत केस दर्ज हैं। वहीं, 4 सांसदों पर महिलाओं के खिलाफ अपराध के केस दर्ज हैं।'
'[politics]','जादवपुर यूनिवर्सिटी (पश्चिम बंगाल) के एक छात्र की हॉस्टल की बालकनी से गिरकर मौत के मामले में कांग्रेस नेता अधीर रंजन चौधरी ने कहा है कि राज्य में तानाशाही चल रही है। उन्होंने कहा, 5 स्टार यूनिवर्सिटी कही जाने वाली जादवपुर यूनिवर्सिटी रैगिंग के चलते बदनाम है। राज्य सरकार को कानून पारित कर रैगिंग पर प्रतिबंध लगाना चाहिए।'
'[politics, national]','सत्यबाड़ी (ओडिशा) में शनिवार को एक कार्यक्रम में पहुंचे मुख्यमंत्री नवीन पटनायक के निजी सचिव वीके पंडियन व पुरी के ज़िलाधिकारी समर्थ वर्मा पर एक शख्स ने स्याही फेंक दी। बीजेडी के विधायक उमाकांत सामंत्रे ने आरोप लगाया कि स्याही फेंकने वाला शख्स बीजेपी कार्यकर्ता था। वहीं, घटना के बाद पंडियन स्याही लगे कपड़े के साथ ही लोगों से मिले।'
'[politics, national]','कांग्रेस नेता हरीश रावत ने राहुल गांधी के अमेठी (उत्तर प्रदेश) से लोकसभा चुनाव लड़ने को लेकर प्रतिक्रिया दी है। रावत ने कहा, अमेठी राहुल की स्वाभाविक सीट है लेकिन वह वायनाड (केरल) से भी लोकसभा चुनाव लड़ेंगे। उन्होंने कहा, वायनाड कष्ट के समय राहुल के साथ खड़ा रहा इसलिए वह वहां से भी चुनाव लड़ेंगे।'
'[politics, national]','केंद्रीय परिवहन मंत्री नितिन गडकरी ने दागी (भ्रष्टाचार या आपराधिक बैकग्राउंड वाले) नेताओं के बीजेपी में शामिल होने पर प्रतिक्रिया दी है। गडकरी से जब एक मीडिया समिट में पूछा गया विपक्ष कहता है कि बीजेपी के साबुन से दागी नेता साफ हो जाते हैं तो उन्होंने मज़ाक में कहा, हमारा साबुन इको फ्रेंडली। राजनीति में आना-जाना चलता रहता है।'
'[sports]','ऑस्ट्रेलिया के खिलाफ 3 मैचों की वनडे सीरीज़ के लिए भारतीय टीम का एलान हो गया है। शुरुआती दो वनडे में केएल राहुल टीम की कप्तानी करेंगे। वहीं, विराट कोहली, रोहित शर्मा और कुलदीप यादव को शुरुआती दो वनडे के लिए आराम दिया गया है और ऋतुराज गायकवाड़ व प्रसिद्ध कृष्णा को टीम में शामिल किया गया है।'
'[sports, entertainment]','मुंबई में सिंगर शुभ के सितंबर में होने वाले कॉन्सर्ट के विरोध के बीच पूर्व भारतीय कप्तान विराट कोहली ने इंस्टाग्राम पर कनाडाई सिंगर को अनफॉलो कर दिया है। पहले भारत का गलत मानचित्र शेयर कर चुके शुभ पर खालिस्तानी समर्थक होने के आरोप लग रहे हैं। केएल राहुल और हार्दिक पंड्या ने भी शुभ को अनफॉलो कर दिया है।'
'[sports]','दुनिया की नंबर-1 वनडे टीम पाकिस्तान से 0.23 रेटिंग अंक के अंतर से भारतीय टीम वर्तमान में वनडे रैंकिंग में दूसरे स्थान पर है। वनडे विश्व कप 2023 से पहले भारतीय टीम ऑस्ट्रेलिया के खिलाफ 3 वनडे मैच खेलेगी। भारतीय टीम अगर यह सीरीज़ 3-0 या 2-1 से जीतती है तो वह विश्व कप से पहले शीर्ष पर पहुंच जाएगी।'
'[sports, एशिया_कप_2023]','श्रीलंका-भारत के एशिया कप-2023 फाइनल में केवल 129 गेंदें फेंकी गईं जिसके बाद यह वनडे इतिहास में पूरा हुआ तीसरा सबसे जल्दी (गेंदों के लिहाज़ से) खत्म होने वाला मैच बन गया। 2020 का यूएसए-नेपाल का मैच सबसे छोटा वनडे मैच है जिसमें 104 गेंदें फेंकी गई थीं। 2001 का ज़िम्बाब्वे-श्रीलंका का मैच दूसरा (120 गेंद) सबसे छोटा मैच है।'
'[sports, एशिया_कप_2023]','एशिया कप-2023 के फाइनल में भारत की जीत के बाद भारतीय विकेटकीपर-बल्लेबाज़ इशान किशन ने मैदान में विराट कोहली के चलने की नकल की जिसका वीडियो वायरल हो गया है। इस दौरान विराट ने भी इशान के चलने की नकल की और अन्य भारतीय खिलाड़ी उन्हें देखकर हंसते दिखे। एक फैन ने वीडियो पर कहा, टीम का माहौल शानदार है।'
'[sports, एशिया_कप_2023]','श्रीलंका के खिलाफ एशिया कप-2023 के फाइनल में भारतीय पेसर मोहम्मद सिराज की 7 ओवर की गेंदबाज़ी को लेकर कप्तान रोहित शर्मा ने कहा है, मैं चाहता था कि वह और गेंदबाज़ी करें लेकिन मुझे ट्रेनर का मेसेज मिला कि हमें उन्हें रोकना होगा। उन्होंने कहा, सिराज गेंदबाज़ी को लेकर काफी उत्सुक थे। सिराज ने मैच में 6 विकेट लिए।'
'[sports]','सिडनी क्रिकेट ग्राउंड में द चैपल फाउंडेशन के छठे ऐनुअल डिनर के दौरान टी20 विश्व कप-2022 में पाकिस्तान के खिलाफ मैच में विराट कोहली द्वारा पहने गए ग्लव्स 5,750 ऑस्ट्रेलियाई डॉलर (₹3.1 लाख) में बेचे गए। फाउंडेशन के अनुसार, हार्व क्लेर ने ये ग्लव्स खरीदे। कोहली ने अपनी 82*(53) की मैच जिताऊ पारी के बाद ग्लव्स डोनेट कर दिए थे।'
'[sports, एशिया_कप_2023]','भारतीय क्रिकेट टीम के कप्तान रोहित शर्मा ने एशिया कप-2023 के फाइनल में जीत के बाद पटाखों की आवाज़ से प्रेस कॉन्फ्रेंस में रुकावट आने के बीच मज़ाक में कहा, जब हम वर्ल्ड कप जीत जाएं तब फोड़ना यार। रोहित के इस रिऐक्शन का वीडियो वायरल हो गया है। भारत ने फाइनल में श्रीलंका को हराकर एशिया कप जीता है।'
'[sports, एशिया_कप_2023]','श्रीलंका में भारत द्वारा एशिया कप-2023 जीते जाने के बाद कप्तान रोहित शर्मा अपना पासपोर्ट कोलंबो के होटल के रूम से लाना भूल गए और उनके द्वारा बस में इंतज़ार करने का वीडियो वायरल हुआ है। बस होटल के बाहर रुकी रही और सपोर्ट स्टाफ के एक सदस्य ने होटल के कमरे से रोहित को उनका पासपोर्ट लाकर दिया।'
'[sports, एशिया_कप_2023]','भारतीय क्रिकेटर मोहम्मद सिराज ने एशिया कप 2023 के फाइनल में अपने प्लेयर ऑफ द मैच अवॉर्ड की ₹4.15 लाख की पुरस्कार राशि कोलंबो के ग्राउंड स्टाफ को समर्पित की, जिसे लेकर उद्योगपति आनंद महिंद्रा ने ट्वीट किया, केवल एक शब्द: क्लास। महिंद्रा ने लिखा, यह आपकी संपत्ति या आपके बैकग्राउंड से नहीं आता। यह आपके अंदर से आता है।'
'[sports, एशिया_कप_2023]','भारतीय टीम के पूर्व कप्तान विराट कोहली द्वारा एशिया कप 2023 के फाइनल के दौरान स्लिप में कैच लेने के बाद आंखें बंद कर मैदान में लेट जाने की तस्वीर वायरल हो गई है। एक फैन ने प्रतिक्रिया देते हुए लिखा, कैच लेने के बाद उन्होंने राहत महसूस की। अन्य फैन ने लिखा, कैच लेने के बाद विराट का जश्न।'
'[sports, एशिया_कप_2023]','क्रिकेटर-से-कमेंटेटर बने संजय मांजरेकर ने मैच का हाल बताने के लिए कमेंटेटर्स द्वारा इस्तेमाल किए जाने वाले आंकड़ों को दिखाने वाली स्क्रीन की तस्वीर X पर शेयर की है। तस्वीर में श्रीलंका के खिलाफ एशिया कप-2023 के फाइनल में मोहम्मद सिराज के ऐतिहासिक 4-विकेट वाले ओवर के आंकड़े हैं। मांजरेकर ने लिखा, हमारी स्टैट्स मशीन को ऐसे कभी नहीं देखा।'
'[sports, एशिया_कप_2023]','मोहम्मद सिराज रविवार को एक ओवर में चार विकेट लेने वाले पहले भारतीय गेंदबाज़ बन गए। उन्होंने पथुम निसांका, सदीरा समरविक्रमा, चरिथ असालंका और धनंजय डीसिल्वा को अपने दूसरे ओवर की पहली, तीसरी, चौथी और छठी गेंद पर आउट किया, जिसका वीडियो सामने आया है। सिराज के 7-1-21-6 के गेंदबाज़ी आंकड़ों की बदौलत श्रीलंकाई टीम 50 पर आउट हो गई।'
'[sports, एशिया_कप_2023]','भारतीय ऑल-राउंडर रवींद्र जडेजा ने श्रीलंका के खिलाफ एशिया कप 2023 के फाइनल में कैच ऑफ द मैच अवॉर्ड जीता जिन्हें $3,000 की पुरस्कार राशि मिली। मोहम्मद सिराज प्लेयर ऑफ द मैच बने और उन्हें $5,000 मिले जबकि कुलदीप यादव ने प्लेयर ऑफ द सीरीज़ अवॉर्ड जीता जिन्हें $15,000 मिले। भारत ने खिताब जीतकर $150,000 की पुरस्कार राशि जीती।'
'[sports, एशिया_कप_2023]','भारत द्वारा श्रीलंका को 50 रन पर ऑल-आउट किए जाने और एशिया कप-2023 जीतने के बाद युवराज सिंह ने 2000 में श्रीलंका द्वारा भारत को 54 रन पर ऑल-आउट किए जाने को याद किया है। उन्होंने ट्वीट किया, आखिरकार राहत मिल ही गई...एशिया कप में शानदार प्रदर्शन के लिए लड़कों को बधाई...उम्मीद है यह फॉर्म विश्व कप तक जारी रहेगा।'
'[business, sports, national]','भारतीय क्रिकेट टीम के पूर्व कप्तान सौरव गांगुली पश्चिम मेदिनीपुर (पश्चिम बंगाल) ज़िले में एक स्टील फैक्ट्री शुरू करने वाले हैं। उन्होंने कहा, बहुत से लोग मानते हैं कि मैंने केवल क्रिकेट खेला है लेकिन हमने 2007 में एक छोटा स्टील प्लांट शुरू किया था और 5-6 महीने में हम मेदिनीपुर में अपना नया स्टील प्लांट बनाना शुरू कर देंगे।'
'[sports, एशिया_कप_2023]','भारत द्वारा श्रीलंका को हराकर रविवार को एशिया कप-2023 का फाइनल जीतने के बावजूद पाकिस्तानी टीम दुनिया की नंबर 1 वनडे टीम बन गई है। जोहानसबर्ग में 5वें वनडे मैच में दक्षिण अफ्रीका द्वारा ऑस्ट्रेलिया को हराए जाने के बाद पाकिस्तान ने ऑस्ट्रेलिया को हटाकर फिर से शीर्ष स्थान हासिल कर लिया। पाकिस्तान मामूली अंतर से भारत से आगे है।'
'[sports, एशिया_कप_2023]','एशिया कप 2023 के फाइनल के बाद $50,000 (₹41.5 लाख) के कैश प्राइज़ के साथ ग्राउंड्समेन की एक तस्वीर सोशल मीडिया पर वायरल हो गई है। कैंडी और कोलंबो के ग्राउंड्समेन को एशियाई क्रिकेट परिषद और श्रीलंका क्रिकेट द्वारा यह राशि दी गई है। एक प्रशंसक ने उनकी वायरल तस्वीर पर कमेंट किया असली हीरो।'
'[sports, एशिया_कप_2023]','एशियाई क्रिकेट परिषद (एसीसी) के प्रेसिडेंट जय शाह व श्रीलंका क्रिकेट ने कोलंबो और कैंडी के ग्राउंड्समेन व क्यूरेटर को ₹41.5 लाख की पुरस्कार राशि दी। फाइनल में प्लेयर ऑफ द मैच बने मोहम्मद सिराज ने भी अपनी पुरस्कार राशि (₹4.15 लाख) कोलंबो के ग्राउंड्समेन को दे दी। उन्होंने कहा, अगर वे नहीं होते तो टूर्नामेंट सफल नहीं हो पाता।'
'[sports]','डिफेंडिंग चैंपियन इंग्लैंड ने वनडे विश्व कप 2023 के लिए अपनी फाइनल टीम की घोषणा कर दी है। इंग्लैंड ने अपनी 15 सदस्यीय टीम में हैरी ब्रूक को शामिल किया है जबकि अंतरिम टीम में शामिल जेसन रॉय को बाहर कर दिया गया है। जॉस बटलर के नेतृत्व वाली टीम में जॉनी बेयरस्टो, बेन स्टोक्स और आदिल राशिद शामिल हैं।'
'[sports, एशिया_कप_2023]','भारतीय पेसर मोहम्मद सिराज ने एशिया कप 2023 के फाइनल में श्रीलंका के खिलाफ अपने दूसरे ओवर में हैट-ट्रिक गेंद के बाद अपनी ही गेंदबाज़ी पर बाउंड्री रोकने के लिए दौड़ लगाई। एक वीडियो वायरल हुआ है जिसमें विराट कोहली हंसते नज़र आ रहे हैं। वहीं, सिराज को भी बाउंड्री लाइन की ओर दौड़ने के दौरान हंसते हुए देखा गया।'
'[sports, एशिया_कप_2023]','भारतीय पेसर मोहम्मद सिराज ने एशिया कप-2023 के फाइनल में प्लेयर ऑफ द मैच का अवॉर्ड जीतने के बाद अपनी पुरस्कार राशि ग्राउंड्समेन को समर्पित कर दी। फाइनल में 6 विकेट लेने वाले सिराज ने $5,000 (₹4.15 लाख) की पुरस्कार राशि जीती थी। सिराज ने कहा, वे इसके हकदार हैं। अगर वे नहीं होते तो यह टूर्नामेंट सफल नहीं होता।'
'[sports, एशिया_कप_2023]','एशिया कप-2023 के फाइनल में भारत ने श्रीलंका द्वारा दिया गया 51-रन का लक्ष्य 6.1 ओवर में हासिल कर लिया। यह वनडे क्रिकेट इतिहास में भारत की सबसे तेज़ जीत है। भारत ने 263-गेंद शेष रहते मैच जीत लिया और इस मामले में उसकी पिछली सबसे बड़ी वनडे जीत 2001 में केन्या के खिलाफ 231-गेंद शेष रहते हुए आई थी।'
'[sports, एशिया_कप_2023]','एशिया कप 2023 में श्रीलंका के खिलाफ फाइनल के दौरान मोहम्मद सिराज द्वारा वनडे में सबसे तेज़ 5 विकेट लेने के रिकॉर्ड की बराबरी करने के बाद दिल्ली पुलिस ने ट्वीट किया, आज सिराज का कोई स्पीड चालान नहीं कटेगा। ट्वीट पर प्रतिक्रिया देते हुए एक फैन ने लिखा, दिल्ली पुलिस आज मैच का लुत्फ उठा रही है।'
'[sports, एशिया_कप_2023]','भारतीय पेसर मोहम्मद सिराज ने रविवार को वनडे क्रिकेट इतिहास में सबसे तेज़ 5 विकेट लेने के रिकॉर्ड की बराबरी की। 29-वर्षीय सिराज ने एशिया कप-2023 के फाइनल में श्रीलंका के खिलाफ 16 गेंदों में 5 विकेट लिए। उन्होंने श्रीलंका के पूर्व पेसर चामिंडा वास के रिकॉर्ड की बराबरी की जिन्होंने 2003 में बांग्लादेश के खिलाफ यह रिकॉर्ड बनाया था।'
'[sports, एशिया_कप_2023]','भारत ने श्रीलंका को 10-विकेट से हराकर सभी प्रारूपों में रिकॉर्ड आठवीं बार एशिया कप जीत लिया है। मैच में श्रीलंकाई टीम 50-रन पर सिमट गई जो भारत के खिलाफ उसका सबसे कम वनडे टोटल है। पेसर मोहम्मद सिराज एक ओवर में 4-विकेट लेने वाले पहले भारतीय बने। उन्होंने वनडे में सबसे तेज़ 5-विकेट लेने के रिकॉर्ड की बराबरी की।'
'[sports, एशिया_कप_2023]','एशिया कप-2023 के फाइनल में भारत ने रविवार को श्रीलंकाई पारी 15.2 ओवर में 50 रन के टोटल पर समेट दी। मैच में मोहम्मद सिराज ने 6 जबकि हार्दिक पंड्या ने 3 विकेट लिए और यह वनडे एशिया कप के इतिहास का सबसे कम टोटल है। इससे पहले वनडे एशिया कप में सबसे कम टोटल 87-रन (2000 में बांग्लादेश) था।'
'[sports, एशिया_कप_2023]','पेसर मोहम्मद सिराज अंतर्राष्ट्रीय क्रिकेट इतिहास में एक ओवर में 4-विकेट लेने वाले पहले भारतीय क्रिकेटर बन गए हैं। 29-वर्षीय सिराज ने श्रीलंका के खिलाफ वनडे एशिया कप 2023 के फाइनल में अपने दूसरे ओवर में चार विकेट चटकाए। मैच में उनके पहले दो ओवरों के बाद उनके आंकड़े 2-1-4-4 थे। उन्होंने अपने तीसरे ओवर में भी एक विकेट लिया।'
'[sports, एशिया_कप_2023]','पूर्व भारतीय कप्तान विराट कोहली को श्रीलंका के होटल में फैन्स द्वारा घेरे जाने का एक वीडियो वायरल हो गया है। वीडियो में अन्य भारतीय खिलाड़ी वहां से गुज़रते दिखे लेकिन कोहली के आते ही फैन्स कोहली-कोहली के नारे लगाते और सेल्फी लेने के लिए उनके करीब जाते नज़र आए। एक फैन ने कमेंट किया, कोहली का करिश्मा बेजोड़ है।'
'[sports]','ऑस्ट्रेलिया ने भारत के खिलाफ आगामी वनडे सीरीज़ के लिए अपनी 18 सदस्यीय टीम की घोषणा कर दी है। यह सीरीज़ वनडे विश्व कप 2023 से पहले दोनों टीमों की आखिरी द्विपक्षीय सीरीज़ होगी। पैट कमिंस के नेतृत्व वाली इस टीम में स्टीव स्मिथ, डेविड वॉर्नर, मार्नस लबुशेन, मैट शॉर्ट और मिचल स्टार्क शामिल हैं।'
'[sports, एशिया_कप_2023]','श्रीलंकाई कप्तान दसुन शनाका ने रविवार को कोलंबो में एशिया कप-2023 के फाइनल में भारत के खिलाफ टॉस जीतकर पहले बल्लेबाज़ी करने का फैसला किया। भारत ने अपने प्लेइंग इलेवन में चोटिल अक्षर पटेल की जगह वॉशिंगटन सुंदर को शामिल किया है। विराट कोहली, हार्दिक पंड्या, जसप्रीत बुमराह, कुलदीप यादव और मोहम्मद सिराज की भी टीम में वापसी हुई है।'
'[sports, एशिया_कप_2023]','बाबर आज़म और शाहीन अफरीदी के बीच ड्रेसिंग रूम में बहस होने की खबरें सामने आने के बाद पाकिस्तानी महिला क्रिकेट टीम की पूर्व कप्तान सना मीर ने ट्वीट किया, लोगों को बाबर की ड्रेसिंग रूम की बातचीत...मीडिया से शेयर करते हुए देखकर...निराशा हुई। उन्होंने कहा, जो भी उन बातों को कमरे से बाहर ला रहा है...उसे शर्म आनी चाहिए।'
'[sports]','भारत और श्रीलंका ने एक-दूसरे के खिलाफ अब तक 19 बार अलग-अलग क्रिकेट टूर्नामेंट्स के फाइनल खेले हैं। इसमें भारत और श्रीलंका दोनों ने 9-9 फाइनल जीते हैं जबकि 2002 में चैंपियंस ट्रॉफी का फाइनल बारिश के कारण रद्द हो गया था। वहीं, वनडे एशिया कप में भारत ने श्रीलंका के खिलाफ 7 में से 4 बार फाइनल जीता है।'
'[sports, एशिया_कप_2023]','भारत और श्रीलंका के बीच आज (रविवार) दोपहर 3 बजे से कोलंबो में एशिया कप-2023 का फाइनल मैच खेला जाएगा। एक्यूवेदर के अनुसार, कोलंबो में दोपहर 3 बजे से 5 बजे तक बारिश की संभावना 49% है। वहीं, शाम 6-बजे बारिश की संभावना 61% और रात 8 बजे 57% है। कोलंबो में आज औसत तापमान 25°C-30°C तक रह सकता है।'
'[sports]','यूजीन डायमंड लीग-2023 के फाइनल में दूसरे स्थान पर रहे ओलंपिक स्वर्ण पदक विजेता जैवलिन थ्रोअर नीरज चोपड़ा को $12,000 (करीब ₹10 लाख) की पुरस्कार राशि दी गई। दोहा और लुज़ैन डायमंड लीग में पहला स्थान हासिल करने पर उन्होंने $10,000-$10,000 (₹8.3 लाख) जीते थे। वहीं, ज़्यूरिख मीट में दूसरे स्थान पर रहे चोपड़ा को $6,000 (₹5 लाख) मिले थे।'
'[sports]','भारतीय कप्तान रोहित शर्मा का एक वीडियो सोशल मीडिया पर वायरल हो गया है जिसमें वह एक लिफ्ट के पास शुबमन गिल से ऐसा नहीं होगा, पागल है क्या? कहते दिख रहे हैं। वीडियो पर प्रतिक्रिया देते हुए एक फैन ने ट्वीट किया, मुंबईकर रोहित। वहीं, एक अन्य फैन ने लिखा, शायद गिल एक दिन की छुट्टी मांग रहे थे।'
'[sports]','ओलंपिक स्वर्ण पदक विजेता जैवलिन थ्रोअर नीरज चोपड़ा यूजीन (अमेरिका) डायमंड लीग 2023 के फाइनल में दूसरे स्थान पर रहे। फाइनल में चोपड़ा का सर्वश्रेष्ठ थ्रो 83.80 मीटर का रहा और वह चेक गणराज्य के जैकब वाडलेज (84.24 मीटर) से 0.44 मीटर पीछे रहे। वहीं, 83.74 मीटर के सर्वश्रेष्ठ थ्रो के साथ फिनलैंड के ऑलिवर हेलैंडर तीसरे स्थान पर रहे।'
'[sports]','बीसीसीआई ने एशियन गेम्स के लिए भारत की संशोधित टीम का एलान किया है। तेज़ गेंदबाज़ शिवम मावी पीठ की चोट के कारण एशियन गेम्स से बाहर हो गए हैं और उनकी जगह आकाश दीप को टीम में शामिल किया गया है। एशियन गेम्स में 28 सितंबर से 8 अक्टूबर तक टी20 फॉर्मेट में पुरुष क्रिकेट कॉम्पिटिशन का आयोजन होगा।'
'[sports, एशिया_कप_2023]','रिपोर्ट्स के अनुसार, श्रीलंका से हारकर पाकिस्तान के एशिया कप-2023 से बाहर होने के बाद कप्तान बाबर आज़म और पेसर शाहीन अफरीदी के बीच ड्रेसिंग रूम में बहस हुई थी। बाबर ने खिलाड़ियों से कथित तौर पर कहा था कि वे ज़िम्मेदारी से नहीं खेले जिसके बाद अफरीदी ने उनसे अच्छा प्रदर्शन करने वालों की सराहना करने को कहा था।'
'[sports, एशिया_कप_2023]','श्रीलंका-भारत के बीच रविवार को एशिया कप-2023 का फाइनल मैच अगर बारिश के कारण नहीं हुआ तो यह मुकाबला सोमवार को रिज़र्व डे पर खेला जाएगा। कम-से-कम 20 ओवर फेंके जाने पर ही फाइनल का नतीजा निकल सकेगा। अगर सोमवार को भी बारिश के कारण मैच नहीं खेला जाता है तो भारत और श्रीलंका को संयुक्त विजेता घोषित किया जाएगा।'
'[sports]','ऑस्ट्रेलियाई स्पिनर ऐडम ज़ैम्पा ने शुक्रवार को दक्षिण अफ्रीका के खिलाफ वनडे मैच में 113-रन दिए। वनडे क्रिकेट इतिहास में किसी स्पिनर द्वारा दिए गए ये सर्वाधिक रन हैं। पूर्व ऑस्ट्रेलियाई पेसर मिक लुइस ने 2006 में दक्षिण अफ्रीका के खिलाफ वनडे में 113-रन दिए थे। उनके बाद पाकिस्तान के वहाब रियाज़ (110-रन) और अफगानिस्तान के राशिद खान (110-रन) हैं।'
'[sports]','ESPNcricinfo की रिपोर्ट के अनुसार, पाकिस्तान के पेसर नसीम शाह पूरे वनडे विश्व कप 2023 से बाहर हो सकते हैं। रिपोर्ट में कहा गया है कि स्कैन से पता चला है कि उनके दाहिने कंधे की चोट शुरुआती आशंकाओं से कहीं अधिक गंभीर है। रिपोर्ट के मुताबिक, वह इस साल के शेष समय में क्रिकेट से दूर रह सकते हैं।'
'[sports]','वनडे विश्व कप-2023 की दो सितारों वाली भारतीय जर्सी की तस्वीर सोशल मीडिया पर लीक हो गई है। भारतीय वनडे विश्व कप जर्सी में दो सितारे उसकी दो वनडे विश्व कप जीत (1983 और 2011) को दर्शाते हैं। भारतीय खिलाड़ी टी20 विश्व कप में 1 सितारे वाली जर्सी पहनते हैं जो उनकी टी20 विश्व कप-2007 की जीत को दर्शाता है।'
'[sports, एशिया_कप_2023]','एशिया कप-2023 का सुपर-4 चरण खत्म हो गया है और जिसमें भारत और श्रीलंका ने अपने 3 मैचों में से 2-2 मैच जीते लेकिन बेहतर नेट रन-रेट के आधार पर भारत शीर्ष पर रहा। इस चरण के आखिरी मैच में भारत को हराने वाले बांग्लादेश ने तीसरा स्थान हासिल किया जबकि पाकिस्तान ने अपना अभियान चौथे नंबर पर खत्म किया।'
'[sports]','दक्षिण अफ्रीका ने वनडे पारी के आखिरी 10 ओवरों में सर्वाधिक रन बनाने का नया विश्व रिकॉर्ड बनाया है। दक्षिण अफ्रीका ने शुक्रवार को सेंचुरियन में ऑस्ट्रेलिया के खिलाफ चौथे वनडे में अपनी पारी के आखिरी 10 ओवरों में 173 रन बनाए। दक्षिण अफ्रीका के हेनरिक क्लासेन और डेविड मिलर ने आखिरी 10 ओवरों में कुल 15 छक्के लगाए।'
'[sports]','पूर्व दक्षिण अफ्रीकी ऑल-राउंडर जैक कैलिस ने विश्व कप-2023 के लिए अपने शीर्ष पांच खिलाड़ियों के नाम बताए हैं। उन्होंने राशिद खान, विराट कोहली, ऑनरिक नॉर्खिया, जॉस बटलर और बाबर आज़म के नाम लिए। कैलिस ने कोहली के बारे में कहा, संभवत: यह उनका आखिरी विश्व कप होगा जो वह अपने देश में खेलेंगे और वह धमाकेदार समापन करना चाहेंगे।'
'[sports, एशिया_कप_2023]','एशिया कप में सुपर 4 चरण के मैच में शुक्रवार को बांग्लादेश ने भारत को 6-रन से हरा दिया। बांग्लादेश ने एशिया कप (सभी फॉर्मैट) में 11 साल बाद भारत को हराया है। बांग्लादेश ने 50 ओवरों में 265/8 का टोटल बनाया था व भारत को 259-रन पर रोक दिया और शुबमन गिल का शतक (121-रन) बेकार चला गया।'
'[sports]','पूर्व भारतीय ऑल-राउंडर इरफान पठान ने कहा है कि एशिया कप-2023 का फाइनल श्रीलंका के खिलाफ खेलना भारत के लिए बेहतर होगा क्योंकि मुकाबला एकतरफा नहीं होगा। गौरतलब है कि भारत ने सुपर-4 मुकाबले में पाकिस्तान को 228 रन से हराया था। वहीं, श्रीलंका ने सुपर-4 मैच में पाकिस्तान को 2-विकेट (डीएलएस मेथड) से हराकर टूर्नामेंट से बाहर कर दिया।'
'[sports, एशिया_कप_2023]','भारतीय ओपनर शुबमन गिल ने शुक्रवार को 2023 में अपना छठा अंतर्राष्ट्रीय शतक लगाया। गिल ने कोलंबो में एशिया कप-2023 के सुपर 4 स्टेज मैच में बांग्लादेश के खिलाफ शतक जड़ा। 24 वर्षीय गिल ने अब 2023 में सबसे अधिक अंतर्राष्ट्रीय शतक लगाए हैं और उन्होंने विराट कोहली को पीछे छोड़ दिया है जिन्होंने इस साल पांच शतक लगाए हैं।'
'[sports]','दक्षिण अफ्रीका ने वनडे क्रिकेट में सर्वाधिक बार 400+ स्कोर बनाने का भारत का विश्व रिकॉर्ड तोड़ दिया है। दक्षिण अफ्रीका ने ऑस्ट्रेलिया के खिलाफ शुक्रवार को 50 ओवर में 416/5 रन बनाए और यह सातवीं बार है कि उसने वनडे में 400+ स्कोर बनाया। उसने भारत को पछाड़ा जिसने 6 बार वनडे में 400+ स्कोर बनाया है।'
'[sports]','वनडे विश्व कप-2023 के लिए भारतीय जर्सी की तस्वीर ऑनलाइन लीक हुई है जिसमें बीसीसीआई के लोगो के ऊपर 2 सितारे नज़र आ रहे हैं। भारतीय खिलाड़ी टी20 और वनडे विश्व कप के अलावा अन्य मैचों में तीन सितारों वाली जर्सी पहनते हैं। भारत की वनडे विश्व कप जर्सी में सितारे उनकी 1983 और 2011 की खिताबी जीत दर्शाते हैं।'
'[sports, एशिया_कप_2023]','एशिया कप 2023 से पाकिस्तान के बाहर होने से ठीक पहले बतौर रिप्लेसमेंट कोलंबो पहुंचे पेसर शाहनवाज़ दहानी ट्रोल हो गए हैं। एक फैन ने मज़ाक में लिखा, उन्हें श्रीलंका के लिए फाइनल खेलना चाहिए। दूसरे ने लिखा, दुनिया की सबसे छोटी ट्रिप। एक अन्य यूज़र ने लिखा, उनसे एयरपोर्ट पर रुकने और अगली रिटर्न फ्लाइट पकड़ने के लिए कहें।'
'[sports, एशिया_कप_2023]','भारतीय ऑल-राउंडर रवींद्र जडेजा ने वनडे क्रिकेट में 2,500 रन और 200 विकेट पूरे कर लिए हैं। वनडे में 2,578 रन बनाने वाले जडेजा ने एशिया कप 2023 के सुपर 4 स्टेज मैच के दौरान बांग्लादेश के खिलाफ अपना 200वां विकेट लिया। पूर्व भारतीय कप्तान कपिल देव के बाद यह उपलब्धि हासिल करने वाले जडेजा दूसरे भारतीय हैं।'
'[sports, एशिया_कप_2023]','एशिया कप 2023 के सुपर 4 स्टेज में बांग्लादेश के खिलाफ मैच में नहीं खेल रहे पूर्व भारतीय कप्तान विराट कोहली बतौर 12वें खिलाड़ी मैदान में साथियों के लिए ड्रिंक्स लेकर गए। ड्रिंक्स ले जाते कोहली की तस्वीरें सोशल मीडिया पर वायरल हो गई हैं। इस पर प्रतिक्रिया देते हुए एक फैन ने ट्वीट किया, टीम मैन।'
'[sports]','पूर्व भारतीय क्रिकेटर गौतम गंभीर ने कहा है कि एशिया कप के सुपर 4 मैच में श्रीलंका के खिलाफ पाकिस्तान के कप्तान बाबर आज़म की कप्तानी बेहद साधारण थी। उन्होंने श्रीलंकाई पारी के अंतिम ओवरों में ज़मान खान और शाहीन अफरीदी की धीमी गेंदों पर लगे दो चौकों पर कहा कि बाबर को लॉन्ग-ऑफ पर एक फील्डर रखना चाहिए था।'
'[sports]','ऑस्ट्रेलिया और आरसीबी के ऑल-राउंडर ग्लेन मैक्सवेल की पत्नी विनी रमन ने बेटे को जन्म दिया है। दोनों ने इंस्टाग्राम पर एक तस्वीर शेयर कर बताया है कि उन्होंने अपने बच्चे का नाम लोगन मैवरिक मैक्सवेल रखा है। वहीं, अभिनेत्री अनुष्का शर्मा समेत कई मशहूर हस्तियों ने कपल को बधाई दी है।'
'[sports, entertainment]','अफगानिस्तान के ऑलराउंडर राशिद खान ने अभिनेता रणबीर कपूर और अभिनेत्री आलिया भट्ट से न्यूयॉर्क (अमेरिका) में मुलाकात की है। राशिद ने इंस्टाग्राम पर तस्वीर शेयर करते हुए लिखा, बॉलीवुड के सबसे बड़े सितारों के साथ, रणबीर और आलिया आप से मिलकर खुशी हुई। गौरतलब है कि एशिया कप 2023 से अफगानिस्तान बाहर हो चुका है।'
'[sports]','एक X यूज़र ने एक वीडियो शेयर कर पूर्व भारतीय कप्तान एमएस धोनी द्वारा एक युवा क्रिकेटर को अपनी बाइक पर लिफ्ट देने का दावा किया है। वीडियो में युवा क्रिकेटर एक बाइक पर बैठकर यात्रा करते दिख रहा है। वीडियो पर एक फैन ने दुनिया का सबसे भाग्यशाली इंसान कमेंट किया जबकि दूसरे ने कहा, प्रदूषण...के बारे क्या कहेंगे?'
'[sports, एशिया_कप_2023]','श्रीलंका ने एशिया कप में 42-ओवर में पाकिस्तान के स्कोर के बराबर 252-रन बनाकर उसे हरा दिया। दरअसल, डीएलएस पद्धति से श्रीलंका को 42-ओवर में 252-रन का संशोधित लक्ष्य मिला था। बारिश के कारण खेल रुकने पर पाकिस्तान का स्कोर 27.4 ओवर में 130/5 था और ब्रेक से ठीक पहले उसने पांचवां विकेट नहीं गंवाया होता तो लक्ष्य 255-रन होता।'
'[sports, एशिया_कप_2023]','बैटिंग ऑल-राउंडर तिलक वर्मा भारत के लिए वनडे क्रिकेट खेलने वाले 252वें क्रिकेटर बन गए हैं। 20-वर्षीय तिलक को बांग्लादेश के खिलाफ एशिया कप 2023 के सुपर-4 स्टेज मैच से पहले कप्तान रोहित शर्मा ने डेब्यू कैप सौंपी। तिलक ने पिछले महीने भारत के लिए अपना टी20I डेब्यू किया था और उन्होंने 7 टी20I मैचों में 174 रन बनाए हैं।'
'[sports]','भारत ने आईसीसी की ताज़ा वनडे टीम रैंकिंग में पाकिस्तान को पछाड़ दिया है। भारत 116 रेटिंग अंकों के साथ दूसरे स्थान पर पहुंच गया है जबकि पाकिस्तान 115 रेटिंग अंकों के साथ तीसरे स्थान पर आ गया है और उसके बाद इंग्लैंड (103) व न्यूज़ीलैंड (102) का स्थान है। वहीं, 118 रेटिंग अंकों के साथ ऑस्ट्रेलिया शीर्ष पर है।'
'[sports]','अनंतनाग मुठभेड़ के बाद बीसीसीआई उपाध्यक्ष राजीव शुक्ला ने कहा है, भारत...पाकिस्तान के साथ तब तक द्विपक्षीय क्रिकेट नहीं खेलेगा, जब तक सरकार हमें इसकी इजाज़त नहीं देती। उन्होंने कहा कि यह बहुत स्पष्ट नीति है। गौरतलब है, मुठभेड़ के बाद एशिया कप 2023 में पाकिस्तान का बहिष्कार किए जाने के बीच बीसीसीआई की ओर से यह प्रतिक्रिया आई है।'
'[sports]','भारतीय क्रिकेटर मयंक अग्रवाल ने 21.1 स्कोर के साथ यो-यो टेस्ट पास किया है जो मौजूदा भारतीय टीम में शामिल किसी भी खिलाड़ी के यो-यो टेस्ट स्कोर से ज़्यादा है। भारतीय टीम में शामिल खिलाड़ियों में सर्वाधिक शुबमन गिल के नाम है जिन्होंने एशिया कप से पहले हुए यो-यो टेस्ट में 18.7 का स्कोर किया था।'
'[sports]','क्रिकेट लेजेंड सुनील गावस्कर ने कुछ हस्तियों के नाम सुझाते हुए कहा है कि इन्हें बीसीसीआई से विश्व कप-2023 का गोल्डन टिकट मिलना चाहिए। इनमें इसरो प्रमुख एस सोमनाथ, पूर्व भारतीय कप्तान कपिल देव व एमएस धोनी और ओलंपिक गोल्ड मेडलिस्ट नीरज चोपड़ा शामिल हैं। उन्होंने टेबल टेनिस लेजेंड शरत कमल और टेनिस खिलाड़ी रोहन बोपन्ना के भी नाम लिए।'
'[sports, एशिया_कप_2023]','श्रीलंका ने सुपर-4 चरण के बारिश से प्रभावित मैच में आखिरी गेंद तक गए मैच में पाकिस्तान को 2-विकेट (डीएलएस मेथड) से हराकर उसे एशिया कप-2023 से बाहर कर दिया। इसके साथ ही श्रीलंका फाइनल में पहुंच गया है। रविवार को फाइनल में भारत से उसका मुकाबला होगा और यह एशिया कप इतिहास (सभी प्रारूपों) में आठवां भारत-श्रीलंका फाइनल होगा।'
'[sports]','भारत और पाकिस्तान ने एक-दूसरे के खिलाफ अपना पहला टी20I मैच 14 सितंबर 2007 को दक्षिण अफ्रीका में हुए पहले टी20 विश्व कप में खेला था। यह मैच भारत के कप्तान के तौर पर एमएस धोनी का पहला पूर्ण मैच भी था। टाई होने के बाद मैच का फैसला बॉल-आउट से किया गया जिसमें भारत 3-0 से जीता था।'
'[sports, एशिया_कप_2023]','भारत-श्रीलंका मैच को लेकर पूर्व पाकिस्तानी पेसर शोएब अख्तर ने कहा है कि कुछ लोगों ने उन्हें फोन कर दावा किया कि भारत मैच फिक्स कर जानबूझकर हारना चाह रहा था। शोएब ने कहा, लोगों का दिमाग ठीक है?...वे क्यों हारेंगे?...वे सीधा फाइनल में जाना चाहेंगे। श्रीलंका को 41-रन से हराकर भारत एशिया कप 2023 के फाइनल में पहुंचा है।'
'[sports]','2023 टाइम100 नेक्स्ट की सूची में भारतीय महिला क्रिकेट टीम की कप्तान हरमनप्रीत कौर को शामिल किया गया है। सूची में कौर को शामिल करते हुए डब्ल्यूपीएल के पहले संस्करण में उनकी टीम मुंबई इंडियंस के चैंपियन बनने का ज़िक्र किया गया है। गौरतलब है, इस सूची में विभिन्न क्षेत्रों के उभरते हुए लीडर्स को शामिल किया गया है।'
'[sports]','ऑस्ट्रेलियाई खिलाड़ियों के लिए घरेलू या अंतर्राष्ट्रीय क्रिकेट मैचों में पेस या मीडियम पेस बॉलिंग खेलते समय आगामी 1 अक्टूबर से नेक गार्ड पहनना अनिवार्य कर दिया गया है और ऐसा न करने पर उनके खिलाफ कार्रवाई होगी। 2015 में क्रिकेटर फिलिप ह्यूज़ की बाउंसर लगने से मौत के बाद क्रिकेट ऑस्ट्रेलिया ने नेक गार्ड पहनने का सुझाव दिया था।'
'[sports, एशिया_कप_2023]','भारत सुपर-4 चरण में श्रीलंका और पाकिस्तान को हराकर एशिया कप-2023 के फाइनल में पहुंच गया है। गुरुवार को पाकिस्तान और श्रीलंका के बीच होने वाले मैच का विजेता फाइनल में पहुंचेगा। अगर यह मैच बारिश की भेंट चढ़ जाता है तो दोनों टीमों को एक-एक अंक मिलेगा और उस स्थिति में बेहतर नेट रन-रेट के कारण श्रीलंका फाइनल खेलेगा।'
'[sports]','इंग्लैंड के ऑल-राउंडर बेन स्टोक्स ने बुधवार को ओवल (लंदन) में न्यूज़ीलैंड के खिलाफ तीसरे वनडे मैच में 182(124) रन बनाकर वनडे क्रिकेट इतिहास में किसी इंग्लिश बल्लेबाज़ का सर्वाधिक निजी स्कोर दर्ज किया। 32 वर्षीय स्टोक्स ने जेसन रॉय का रिकॉर्ड तोड़ा जिन्होंने 2018 में ऑस्ट्रेलिया के खिलाफ 180(151) रन की पारी खेली थी।'
'[sports]','पाकिस्तान के तेज़ गेंदबाज़ नसीम शाह कंधे की चोट के कारण एशिया कप 2023 के शेष मैचों से बाहर हो गए हैं। पाकिस्तान ने उनकी जगह ज़मान खान को टीम में शामिल किया है। गौरतलब है, एशिया कप के सुपर 4 स्टेज में भारत के खिलाफ हुए मैच में नसीम का कंधा चोटिल हो गया था।'
'[sports]','अफगानिस्तान ने भारत में होने वाले वनडे विश्व कप 2023 के लिए अपनी 15 सदस्यीय टीम का एलान कर दिया है। हशमतुल्लाह शाहिदी के नेतृत्व वाली अफगान टीम में 23-वर्षीय पेसर नवीन-उल-हक की वापसी हुई है जिन्होंने आखिरी बार जनवरी 2021 में वनडे मैच खेला था। टीम में रहमानुल्लाह गुरबाज़, राशिद खान, मुजीब उर रहमान और नूर अहमद शामिल हैं।'
'[sports, एशिया_कप_2023]','उद्योगपति आनंद महिंद्रा ने एशिया कप में पाकिस्तान और श्रीलंका के खिलाफ मैच में कुल 9 विकेट लेने वाले भारतीय स्पिनर कुलदीप यादव की तारीफ की है। एक X पोस्ट को रीपोस्ट करते हुए उन्होंने लिखा, क्या हम उनकी (कुलदीप यादव) गेंदबाज़ी शैली को चाइनामैन (राजनीतिक तौर पर हर तरह से गलत ही है) से यादव तांडव कर सकते हैं?'
'[sports]','महिला खिलाड़ी जेनी हरमोसो के होठों पर किस करने को लेकर हुए विवाद के बाद स्पैनिश फुटबॉल संघ के प्रमुख के पद से इस्तीफा देने वाले लुईस रुबिअल्स ने कहा है कि उन्होंने आपसी सहमति के बाद किस किया था। महिला फीफा विश्व कप-2023 के फाइनल के बाद की घटना पर उन्होंने कहा, मेरे इरादे सही व 100% नॉन-सेक्शुअल थे।'
'[sports]','आईसीसी ने बल्लेबाज़ों की ताज़ा वनडे रैंकिंग जारी कर दी है जिसमें भारतीय ओपनर शुबमन गिल ने अपने करियर का सर्वश्रेष्ठ दूसरा स्थान हासिल किया है। टॉप 10 में शामिल दो अन्य भारतीय बल्लेबाज़ विराट कोहली और रोहित शर्मा क्रमशः आठवें और नौवें नंबर पर हैं। वहीं, पाकिस्तानी कप्तान बाबर आज़म शीर्ष स्थान पर बरकरार हैं।'
'[sports, business]','शटलर पीवी सिंधु ने कैलिफोर्निया (अमेरिका) के कुपर्टीनो में मंगलवार को आयोजित एप्पल इवेंट में भाग लिया। उन्होंने इंस्टाग्राम पर एप्पल के सीईओ टिम कुक संग अपनी तस्वीर शेयर कर लिखा, एप्पल कुपर्टीनो में लॉन्च इवेंट के दिन आपसे मिलना अविस्मरणीय पल था!...मुझे बुलाने के लिए आपका धन्यवाद, टिम। एप्पल पार्क को देखना और आपसे मिलना खुशी की बात थी!'
'[sports, एशिया_कप_2023]','एशिया कप 2023 में मंगलवार को श्रीलंका के खिलाफ मैच में फील्डिंग के दौरान लुंगी डांस गाने पर थिरकते पूर्व भारतीय कप्तान विराट कोहली का एक वीडियो सोशल मीडिया पर वायरल हो गया है। वीडियो पर प्रतिक्रिया देते हुए एक फैन ने लिखा, कोहली हमेशा दर्शकों का मनोरंजन करते हैं। मैच में भारत ने श्रीलंका को 41 रनों से हराया।'
'[sports, एशिया_कप_2023]','एशिया कप के सुपर-4 चरण के मैच में भारत द्वारा श्रीलंका को 41-रन से हराने के बाद स्टैंड्स में कथित तौर पर भारत व श्रीलंका के फैन्स के बीच मारपीट हो गई। घटना का एक वीडियो वायरल हुआ है जिसमें श्रीलंकाई जर्सी पहने एक शख्स एक अन्य व्यक्ति की ओर दौड़ते और उसे मुक्के मारते हुए देखा जा सकता है।'
'[sports]','भारतीय कप्तान रोहित शर्मा ने मंगलवार को एशिया कप-2023 के सुपर-4 चरण के मैच में श्रीलंकाई कप्तान दसुन शनाका का कैच पकड़ा। इसके बाद विराट कोहली ने दौड़कर रोहित को गले लगा लिया जिसकी तस्वीरें वायरल हो गई हैं। इस पर प्रतिक्रिया देते हुए एक प्रशंसक ने X पर लिखा, मैच का सर्वश्रेष्ठ पल जबकि दूसरे ने लिखा, रोहिराट बॉन्ड।'
'[sports]','पूर्व विश्व नंबर-1 महिला टेनिस खिलाड़ी और 2 बार की ग्रैंड स्लैम चैंपियन सिमोना हालेप पर डोपिंग के कारण 4 साल का प्रतिबंध लगा दिया गया है। दरअसल, यूएस ओपन 2022 के दौरान उनका डोपिंग टेस्ट किया गया था जिसमें उनके दोनों सैंपल में प्रतिबंधित पदार्थ रॉक्सडस्टैट पाया गया जिसके बाद उन्हें अस्थाई रूप से निलंबित कर दिया गया था।'
'[sports, एशिया_कप_2023]','भारत ने मंगलवार को कोलंबो में खेले गए एशिया कप 2023 के सुपर-4 स्टेज मैच में श्रीलंका को 41 रनों से हराकर टूर्नामेंट के फाइनल में जगह बनाई। भारत ने वनडे क्रिकेट में श्रीलंका की लगातार सर्वाधिक जीत (13) का सिलसिला रोक दिया। गौरतलब है, वनडे क्रिकेट के इतिहास में लगातार सर्वाधिक जीत (21) का रिकॉर्ड ऑस्ट्रेलिया के नाम है।'
'[sports, एशिया_कप_2023]','श्रीलंका के खिलाफ मंगलवार को एशिया कप 2023 के सुपर-4 मैच में श्रीलंकाई पारी के पहले ओवर में गेंदबाज़ी के दौरान भारतीय तेज़ गेंदबाज़ जसप्रीत बुमराह का पैर मुड़ गया जिसकी तस्वीर सोशल मीडिया पर वायरल हो गई है। श्रीलंकाई पारी के 9वें ओवर के बाद बुमराह मैदान से बाहर चले गए थे और फिज़ियो ने उनकी जांच की।'
'[sports, एशिया_कप_2023]','एशिया कप 2023 के सुपर-4 स्टेज मैच में श्रीलंकाई बल्लेबाज़ दिमुथ करुणारत्ने के आउट होने के बाद विराट कोहली द्वारा आक्रामक जश्न मनाने का वीडियो वायरल हो गया है। पारी के 8वें ओवर में मोहम्मद सिराज ने करुणारत्ने को आउट किया। एक फैन ने प्रतिक्रिया देते हुए कमेंट किया, मैं इस कोहली को जानता हूं...मुझे इस कोहली से प्यार है।'
'[sports]','वनडे क्रिकेट में विश्व नंबर-1 गेंदबाज़ व ऑस्ट्रेलियाई पेसर जॉश हेज़लवुड ने मंगलवार को अपने वनडे करियर का सबसे महंगा ओवर डाला। 32 वर्षीय हेज़लवुड ने दक्षिण अफ्रीका के खिलाफ तीसरे वनडे में अपने 8वें ओवर में 23 रन दिए। दक्षिण अफ्रीकी बल्लेबाज़ एडेन मार्करम ने उस ओवर में 23 में से 22 रन बनाए जिसमें 2 छक्के शामिल हैं।'
'[sports]','इंडियन ग्रां प्री-5 2023 में महिलाओं की 400-मीटर बाधा दौड़ में 24-वर्षीय विथ्या रामराज ने 55.43 सेकेंड के समय के साथ सर्वश्रेष्ठ स्थान हासिल किया है। इसके साथ ही वह लॉस ऐंजिलिस में 1984 ओलंपिक्स में बनाए गए पीटी उषा के राष्ट्रीय रिकॉर्ड से 0.01 सेकेंड पीछे रह गईं। पीटी उषा ने 55.42 सेकेंड के साथ राष्ट्रीय रिकॉर्ड बनाया था।'
'[sports, एशिया_कप_2023]','एशिया कप 2023 के सुपर-4 स्टेज में मंगलवार को कोलंबो में श्रीलंकाई स्पिनरों ने भारत के सभी 10 विकेट लिए। वनडे क्रिकेट के इतिहास में यह पहली बार है जब भारत के खिलाफ सभी 10 विकेट स्पिनरों ने लिए हैं। मैच में दुनिथ वेलालागे ने 5-विकेट लिए जबकि चरित असालंका ने 4 विकेट और महीश तीक्षणा ने 1 विकेट लिया।'
'[sports, एशिया_कप_2023]','रोहित शर्मा द्वारा मंगलवार को वनडे में 10,000 रन पूरे करने के बाद उनके आंकड़े दर्शाती तब और अब की तस्वीरें वायरल हो गई हैं। एक तस्वीर में 25-वर्षीय रोहित का 87 वनडे में 30.43 का औसत और 77.9 का स्ट्राइक रेट दिख रहा है जबकि दूसरी तस्वीर में रोहित के 10,000 रन पूरे करने के बाद का आंकड़ा है।'
'[sports]','फुटबॉलर लियोनेल मेसी ने फोर्ट लॉडरडेल (अमेरिका) में $10.8 मिलियन (करीब ₹90 करोड़) में वॉटरफ्रंट मैंशन खरीदा है। 10,500 स्क्वेयर फुट में फैले इस मैंशन में 8 बेडरूम, 9.5 बाथरूम, 3 कारों वाला एक गैरेज, एक पूल और 2 बोट डॉक्स हैं। यह मैंशन डीआरवी पीएनके स्टेडियम के नज़दीक स्थित है जहां मेसी क्लब इंटर मियामी के लिए खेलते हैं।'
'[sports, एशिया_कप_2023]','वनडे में सबसे तेज़ 10,000 रन बनाने वाले बल्लेबाज़ों की सूची के टॉप-4 में भारतीय हैं। रोहित शर्मा 10,000 वनडे रन बनाने वाले दूसरे सबसे तेज़ (241 पारी) बल्लेबाज़ बने हैं। विराट कोहली सबसे तेज़ (205 पारी) 10,000 वनडे रन बनाने वाले बल्लेबाज़ हैं। सचिन तेंदुलकर ने 259 जबकि सौरव गांगुली ने 263 पारियों में 10,000 वनडे रन बनाए थे।'
'[sports, एशिया_कप_2023]','भारतीय कप्तान रोहित शर्मा वनडे क्रिकेट के इतिहास में 10,000-रन बनाने वाले दूसरे सबसे तेज़ बल्लेबाज़ बन गए हैं। उन्होंने अपनी 241वीं वनडे पारी में श्रीलंका के खिलाफ एशिया कप-2023 के सुपर 4 स्टेज के मैच के दौरान छक्का जड़कर यह उपलब्धि हासिल की। विराट कोहली के नाम 205 पारियों में सबसे तेज़ 10,000 वनडे रन बनाने का रिकॉर्ड है।'
'[sports, एशिया_कप_2023]','पूर्व भारतीय ओपनर गौतम गंभीर ने भारत-पाकिस्तान मैच में मैन ऑफ द मैच अवॉर्ड के लिए पसंद पूछे जाने पर कुलदीप यादव का नाम लिया। उन्होंने कहा, मैं उनके अलावा किसी को नहीं देखता। पाकिस्तानी बल्लेबाज़ स्पिन को अच्छा खेलते हैं और उनके खिलाफ अगर कोई गेंदबाज़ 8 ओवर में 5 विकेट ले तो यह गेम चेंजिंग मोमेंट होता है।'
'[sports]','इंडियन एक्सप्रेस की रिपोर्ट के अनुसार, जून में एशियन कप क्वॉलिफायर में भारतीय फुटबॉल टीम का अफगानिस्तान से मुकाबला होने से पहले भारतीय कोच इगोर स्टिमच ने ज्योतिषी भूपेश शर्मा को 11 खिलाड़ियों की सूची भेजी थी। बकौल रिपोर्ट, स्टिमच ने शर्मा की सलाह पर खिलाड़ियों को चुना था और उन्हीं के सुझाव पर दो खिलाड़ियों को बाहर किया था।'
'[sports, एशिया_कप_2023]','पाकिस्तान के खिलाफ मैच में टॉस से 5 मिनट पहले भारतीय प्लेइंग इलेवन में शामिल किए जाने को लेकर केएल राहुल ने कहा है कि वह बल्लेबाज़ी से जुड़ा सामान साथ नहीं लाए थे। राहुल ने कहा, मैंने सोचा था कि (मैच के दौरान) मुझे बस पानी पिलाना है। उन्होंने आगे कहा कि उनके करियर में अजीब चीज़ें हुई हैं।'
'[sports, एशिया_कप_2023]','विराट कोहली ने पाकिस्तान के खिलाफ मैच के आखिरी ओवर में अपरंपरागत शॉट लगाने को लेकर बताया है कि उन्होंने ऐसा इसलिए किया क्योंकि वह पहले ही शतक जड़ चुके थे। उन्होंने कहा, ऐसा शॉट लगाते हुए...मैं बहुत खराब दिखता हूं। कोहली पहले रैंप शॉट खेलने वाले थे लेकिन उन्होंने बल्ले की दिशा बदलकर थर्ड मैन की ओर चौका जड़ा।'
'[sports, एशिया_कप_2023]','भारत और श्रीलंका के बीच आज (मंगलवार) दोपहर 3 बजे से कोलंबो (श्रीलंका) में एशिया कप 2023 के सुपर 4 चरण का मैच खेला जाना है। एक्यूवेदर के अनुसार, कोलंबो में दोपहर 3 बजे बारिश की संभावना 60% है जबकि शाम 4 बजे और शाम 5 बजे बारिश होने की संभावना क्रमशः 40% और 34% है।'
'[sports]','एशिया कप-2023 के सुपर-4 स्टेज मैच में पाकिस्तान के खिलाफ मिली 228 रन की जीत के बाद भारतीय टीम के कप्तान रोहित शर्मा ने कहा, केएल राहुल को टॉस से 5 मिनट पहले बताया गया कि वह मैच खेल रहे हैं। उन्होंने कहा, राहुल ने चोट से उबरकर बेहतरीन वापसी की है। राहुल ने मैच में 111* रन बनाए थे।'
'[sports]','फ्रांस के फुटबॉलर व जुवेंटस के मिडफील्डर पॉल पोग्बा डोप टेस्ट में फेल हो गए हैं। डोपिंग रोधी एजेंसी नाडो इटालिया ने कहा कि पोग्बा को अस्थायी रूप से निलंबित कर दिया गया है और उन्हें अगले 4 साल तक निलंबित किया जा सकता है। वहीं, जुवेंटस क्लब ने कहा कि मामले में आगे की कार्रवाई को लेकर विचार करेगा।'
'[sports, एशिया_कप_2023]','पाकिस्तान के पूर्व कप्तान राशिद लतीफ ने भारत की जीत के बाद पाकिस्तान का दो सप्ताह का ट्रैवल शेड्यूल X पर शेयर किया है। लतीफ ने एशिया कप 2023 के हाइब्रिड मॉडल के कारण पाकिस्तान की लगातार यात्रा के संदर्भ में शेड्यूल शेयर किया है। सोमवार को पाकिस्तान को भारत के खिलाफ 228 रनों से हार का सामना करना पड़ा।'
'[sports, एशिया_कप_2023]','पाकिस्तान के खिलाफ 122*-रन की पारी खेलकर विराट कोहली वनडे क्रिकेट में सबसे तेज़ 13,000-रन (267 पारी) बनाने वाले बल्लेबाज़ बन गए। वह सबसे तेज़ 47 वनडे शतक (267 पारी) और 77 अंतर्राष्ट्रीय शतक (561 पारी) जड़ने वाले बल्लेबाज़ बने। कोहली ने वनडे एशिया कप में भारतीयों द्वारा सर्वाधिक प्लेयर ऑफ द मैच अवॉर्ड (4) जीतने का रिकॉर्ड भी बनाया।'
'[sports]','एशिया कप-2023 के सुपर-4 स्टेज मैच में भारत से पाकिस्तान को मिली 228 रन की हार के बाद पूर्व कप्तान शाहिद अफरीदी ने प्रतिक्रिया दी है। उन्होंने कहा, पाकिस्तानी टीम मैच में जीत के इरादे से नहीं खेली जबकि भारत नंबर-1 टीम की तरह खेला। अफरीदी ने वनडे में 13,000 रन पूरे करने पर विराट कोहली को बधाई दी है।'
'[sports, एशिया_कप_2023]','भारत के पूर्व ऑल-राउंडर इरफान पठान ने सोमवार को पाकिस्तान के खिलाफ भारत की सबसे बड़ी वनडे जीत के बाद पाकिस्तान को ट्रोल किया। उन्होंने X पर लिखा, खमोशी छाई हुई है काफी, लगता है पड़ोसियों ने टीवी के साथ-साथ मोबाइल भी तोड़ दिए हैं। गौरतलब है, मैच में भारत ने पाकिस्तान को 228 रनों से हराया।'
'[sports, एशिया_कप_2023]','पाकिस्तानी कप्तान बाबर आज़म का एक वीडियो वायरल हुआ है जिसमें वह सेल्फी को लेकर अपने एक फैन पर गुस्सा होते दिख रहे हैं। फैन के अनुरोध पर बाबर पहले सहमत हो गए लेकिन जब फैन ने दोबारा सेल्फी लेनी चाही तो वह नाराज़ हो गए। एक फैन ने बाबर का बचाव करते हुए लिखा, क्या बाबर इंसान नहीं हैं?'
'[sports, एशिया_कप_2023]','क्रिकेटर केएल राहुल द्वारा सोमवार को पाकिस्तान के खिलाफ शतक मारने के बाद उनकी पत्नी-अभिनेत्री अथिया शेट्टी ने इंस्टाग्राम पर एक नोट शेयर किया। उन्होंने घने अंधेरे का अंत होगा और सूरज निकलेगा वाला कोट शेयर कर इंस्टाग्राम पर लिखा, आप सब कुछ हैं...आई लव यू। राहुल के 111*(106) रनों की मदद से भारत ने 356/2 रनों का टोटल बनाया।'
'[sports, एशिया_कप_2023]','एशिया कप 2023 के मैच में सोमवार को कोलंबो में भारतीय ऑल-राउंडर रवींद्र जडेजा की गेंद पाकिस्तान के ऑल-राउंडर आगा सलमान के चेहरे पर लग गई। गेंद लगने से सलमान के चेहरे से खून निकलने लगा। वहीं, सलमान को टीम के फिज़ियो से ट्रीटमेंट मिलने के कुछ देर बाद मैच दोबारा शुरू हुआ।'
'[sports, एशिया_कप_2023]','वनडे क्रिकेट में पाकिस्तान के खिलाफ अपनी अब तक की सबसे बड़ी जीत (रनों के हिसाब से) के बाद एशिया कप-2023 सुपर 4 स्टेज की अंकतालिका में भारत शीर्ष पर पहुंच गया है। भारत एक मैच से 2 अंक और +4.56 के बेहतर नेट रन-रेट के साथ शीर्ष पर है। श्रीलंका +0.42 नेट रन-रेट के साथ दूसरे स्थान पर है।'
'[sports, एशिया_कप_2023]','एशिया कप 2023 में सोमवार को पाकिस्तानी स्पिनर शादाब खान की गेंद पर केएल राहुल के छक्का जड़ने के बाद विराट कोहली और रोहित शर्मा के रिऐक्शन वायरल हो गए हैं। दरअसल, 35वें ओवर में राहुल ने छक्का जड़ा तो नॉन-स्ट्राइकर छोर पर खड़े कोहली व पविलियन में बैठे रोहित हैरान रह गए। मैच में राहुल ने 111*(106) रन बनाए।'
'[sports, एशिया_कप_2023]','भारत ने कोलंबो में एशिया कप-2023 में पाकिस्तान को 228 रनों से हरा दिया और यह वनडे में पाकिस्तान के खिलाफ भारत की सबसे बड़ी जीत है। भारत ने विदेशी ज़मीन पर पाकिस्तान के खिलाफ अपना सबसे बड़ा स्कोर (356/2) दर्ज किया। कुलदीप यादव के 5-विकेट हॉल की बदौलत भारत ने पाकिस्तान को 32 ओवर में 128/8 पर रोक दिया।'
'[sports, एशिया_कप_2023]','पूर्व भारतीय कोच रवि शास्त्री ने श्रीलंका में खेले जा रहे एशिया कप 2023 के मैचों में बारिश के बीच वेन्यू दुबई शिफ्ट करने की लोगों की मांग पर प्रतिक्रिया दी है। शास्त्री ने कहा कि 50 ओवर के मैच के लिए दुबई में बहुत गर्मी है अगर वहां एशिया कप होता तो खिलाड़ियों को बहुत दिक्कत होती।'
'[sports, एशिया_कप_2023]','पाकिस्तान के खिलाफ एशिया कप 2023 के सुपर-4 स्टेज के मैच में सोमवार को केएल राहुल और इशान किशन दोनों ने विकेटकीपिंग की। किशन ने मैच में पाकिस्तानी पारी के 7वें ओवर तक विकेटकीपिंग की और उसके बाद से राहुल ने विकेटकीपिंग की शुरुआत की। गौरतलब है कि राहुल 6 महीने बाद कोई अंतर्राष्ट्रीय मैच खेल रहे हैं।'
'[sports, एशिया_कप_2023]','पूर्व भारतीय कप्तान विराट कोहली सोमवार को वनडे क्रिकेट इतिहास में सबसे तेज़ 13,000 रन बनाने वाले क्रिकेटर बने। उन्होंने वनडे में 267 पारियों में 13,000 रन बनाए हैं। वह वनडे में सबसे तेज़ 8000, 9000, 10000, 11000 और 12000 रन बनाने वाले बल्लेबाज़ भी हैं और उन्होंने इसके लिए क्रमश: 175, 194, 205, 222 और 242 पारियां खेली हैं।'
'[sports]','एशियन गेम्स 2023 के लिए भारतीय क्रिकेट टीम की जर्सी की तस्वीरें ऑनलाइन लीक हो गई हैं। इस पर प्रतिक्रिया देते हुए एक फैन ने मज़ाक में लिखा, बैडमिंटन टीम को शुभकामनाएं। एक अन्य ने कमेंट किया, यह कबड्डी टीम की जर्सी की तरह है। एक अन्य फैन ने लिखा, जर्सी पर आगे टीम का नाम लिखा होना शानदार है।'
'[sports, एशिया_कप_2023]','पाकिस्तानी ओपनर इमाम-उल-हक ने सोमवार को एशिया कप 2023 में भारत के खिलाफ पेसर जसप्रीत बुमराह से गेंदबाज़ी करते समय एल्बो स्ट्रैप्स (कोहनी की पट्टियां) हटाने को कहा। पाकिस्तान की पारी के तीसरे ओवर में इमाम ने स्ट्रैप्स पर ऐतराज जताया जिसके बाद बुमराह उसे अंपायर को सौंपते दिखे। इमाम बाद में बुमराह को थम्प्स अप दिखाते नज़र आए।'
'[sports]','नोवाक जोकोविच द्वारा यूएस ओपन 2023 जीतकर रिकॉर्ड 24 ग्रैंड स्लैम सिंगल्स खिताब अपने नाम करने के बाद यूएस ओपन ने अपने आधिकारिक यूट्यूब चैनल पर उनके सभी 24 ग्रैंड स्लैम जीतने के पल का वीडियो शेयर किया है। जोकोविच ने 10 ऑस्ट्रेलियन ओपन खिताब, 3 फ्रेंच ओपन खिताब, 7 विंबलडन खिताब और 4 यूएस ओपन खिताब जीते हैं।'
'[sports]','डच सांसद ग्रीट वाइल्डर्स का सिर कलम करने पर ₹18 लाख इनाम रखने वाले पूर्व पाकिस्तानी क्रिकेटर खालिद लतीफ को डच कोर्ट ने 12 साल की सज़ा सुनाई है। 2018 में वाइल्डर्स द्वारा पैगंबर मोहम्मद के कार्टून की प्रतियोगिता आयोजित करने की घोषणा के बाद लतीफ ने लोगों को उनकी हत्या के लिए उकसाया था। लतीफ फिलहाल पाकिस्तान में हैं।'
'[sports, एशिया_कप_2023]','केएल राहुल ने सोमवार को पाकिस्तान के खिलाफ 111*(106) रन बनाए जो 6 महीने में अंतर्राष्ट्रीय क्रिकेट की उनकी पहली पारी है। चोट से रिकवर होने के बाद एशिया कप 2023 के सुपर-4 स्टेज मैच से पहले भारतीय टीम से जुड़ने वाले राहुल ने 12 चौके और 2 छक्के लगाए। वनडे क्रिकेट में उनका यह दूसरा सबसे बड़ा स्कोर है।'
'[sports, एशिया_कप_2023]','भारत ने सोमवार को कोलंबो में एशिया कप 2023 में पाकिस्तान के खिलाफ 356/2 का स्कोर बनाया जो पाकिस्तान के खिलाफ वनडे में उसका संयुक्त रूप से सबसे बड़ा टोटल है। इससे पहले भारत ने 5 अप्रैल 2005 को विशाखापत्तनम में पाकिस्तान के खिलाफ 356/9 का स्कोर बनाया था। मैच में विराट कोहली और केएल राहुल ने शतक जड़े।'
'[sports, एशिया_कप_2023]','विराट कोहली वनडे क्रिकेट के इतिहास में सबसे तेज़ 13,000 रन बनाने वाले क्रिकेटर बन गए हैं। 34-वर्षीय कोहली ने सोमवार को एशिया कप-2023 में पाकिस्तान के खिलाफ 122* रनों की पारी के दौरान यह मुकाम हासिल किया। कोहली ने 267 पारियों में यह उपलब्धि हासिल कर सचिन तेंदुलकर का रिकॉर्ड तोड़ा जिन्होंने 321 पारियों में 13,000 रन बनाए थे।'
'[sports, एशिया_कप_2023]','पूर्व भारतीय कप्तान विराट कोहली ने एशिया कप 2023 के सुपर-4 स्टेज में सोमवार को कोलंबो में पाकिस्तान के खिलाफ 84 गेंदों पर शतक जड़ा। यह वनडे क्रिकेट में कोहली का 47वां शतक और ओवरऑल अंतर्राष्ट्रीय क्रिकेट में 77वां शतक है। कोहली ने वनडे क्रिकेट में 47वां शतक जड़ने के लिए सचिन तेंदुलकर के मुकाबले 168 पारियां कम ली हैं।'
'[sports]','यूएस ओपन 2023 के फाइनल में डानिल मेदवेदेव को हराकर अपना 24वां ग्रैंड स्लैम खिताब जीतने के बाद सर्बियाई टेनिस खिलाड़ी नोवाक जोकोविच अपनी बेटी तारा को गले लगाकर रोने लगे जिसकी तस्वीरें सोशल मीडिया पर वायरल हो गई हैं। जोकोविच को फाइनल में जीत मिलने के बाद $3 मिलियन (लगभग ₹25 करोड़) की पुरस्कार राशि मिली।'
'[sports, एशिया_कप_2023]','एशिया कप 2023 में सोमवार को रिज़र्व डे पर बारिश के कारण भारत-पाकिस्तान मैच शुरू करने में देरी होने पर पिच सुखाने के लिए हेलोजन लाइट का इस्तेमाल किया गया जिसकी तस्वीर वायरल हो गई है। एक फैन ने कमेंट किया, श्रीलंकाई ग्राउंड्समैन दिल जीत रहे हैं। एक अन्य फैन ने लिखा, कोलंबो में रोज़ कुछ नया दिख रहा है।'
'[sports]','पूर्व भारतीय लेग-स्पिनर अनिल कुंबले ने घर जाने के लिए बस से यात्रा करने की तस्वीर X (पूर्व में ट्विटर) पर शेयर की है। उन्होंने लिखा, एयरपोर्ट से आज बीएमटीसी (बेंगलुरु मेट्रोपॉलिटन ट्रांसपोर्ट कॉर्पोरेशन) से घर जा रहा हूं। वायरल हुई तस्वीर पर एक यूज़र ने कमेंट किया, डाउन टू अर्थ। एक अन्य ने लिखा, आप पर गर्व है सर।'
'[sports, एशिया_कप_2023]','पाकिस्तान क्रिकेट बोर्ड (पीसीबी) के अधिकारियों उमर फारूक कलसन और अदनान अली को कोलंबो (श्रीलंका) में एक कसीनो में देखा गया जिसकी तस्वीरें सामने आई हैं। कई पूर्व क्रिकेटरों ने सवाल उठाया कि वे लापरवाह कैसे हो सकते हैं। पीसीबी ने 2015 विश्व कप के दौरान क्राइस्टचर्च में कसीनो जाने वाले तत्कालीन मैनेजर मोइन खान को वापस बुला लिया था।'
'[sports]','न्यूज़ीलैंड क्रिकेट ने एक वीडियो शेयर किया है जिसमें न्यूज़ीलैंड की वनडे वर्ल्ड कप टीम का परिचय चयनित खिलाड़ियों की पत्नियां, बच्चे और परिवार के सदस्य करा रहे हैं। वीडियो में परिवार के सदस्यों को वनडे कैप नंबर, रिश्ता और खिलाड़ी का नाम बताते हुए सुना जा सकता है। एक फैन ने कहा, टीम की घोषणा करने का प्यारा तरीका।'
'[sports]','वनडे विश्व कप 2019 के उप-विजेता न्यूज़ीलैंड ने वनडे विश्व कप 2023 के लिए अपनी टीम का एलान कर दिया है। मार्च में आखिरी बार अंतर्राष्ट्रीय मैच खेलने वाले केन विलियमसन को टीम का कप्तान बनाया गया है जो चोट से उबर चुके हैं। गौरतलब है, विलियमसन और टिम साउदी अपने चौथे वनडे विश्व कप में हिस्सा लेंगे।'
'[sports]','कोलंबो (श्रीलंका) में एशिया कप-2023 के सुपर 4 चरण का भारत-पाकिस्तान मैच आज (सोमवार) दोपहर 3 बजे दोबारा शुरू होगा। मैच को नतीजे तक पहुंचाने के लिए दोनों ओर से कम-से-कम 20-ओवर की गेंदबाज़ी ज़रूरी होगी। अगर मैच रद्द हुआ तो दोनों टीम को 1-1 अंक मिलेगा और 3-अंकों के साथ पाकिस्तानी टीम इस चरण में टॉप पर बनी रहेगी।'
'[sports]','कोलंबो में एशिया कप-2023 के सुपर 4 चरण का भारत-पाकिस्तान मैच आज (सोमवार) रिज़र्व डे में दोपहर 3 बजे से दोबारा शुरू होगा। एक्यूवेदर के अनुसार, कोलंबो में दोपहर 3 बजे बारिश की संभावना 49% है जबकि दोपहर 4 बजे व शाम 5 बजे बारिश की संभावना 73% है। वहीं, रात 8 बजे बारिश की संभावना 49% है।'
'[sports]','पाकिस्तानी तेज़ गेंदबाज़ शाहीन अफरीदी ने कोलंबो (श्रीलंका) में भारतीय तेज़ गेंदबाज़ जसप्रीत बुमराह के नवजात बेटे के लिए एक उपहार दिया जिसका वीडियो वायरल हो गया है। वीडियो में शाहीन कह रहे हैं, पिता बनने पर बहुत-बहुत मुबारक हो, अल्लाह आपके बेटे को हमेशा खुश रखे और वह एक नया बुमराह बने। इस पर बुमराह ने कहा, शुक्रिया।'
'[sports]','भारतीय पुरुष फुटबॉल टीम के कप्तान सुनील छेत्री ने इंस्टाग्राम पर तस्वीर शेयर कर बताया है कि उनकी पत्नी सोनम भट्टाचार्जी ने 30 अगस्त को बेटे को जन्म दिया। उन्होंने लिखा, माता-पिता बनने की हमारी चाहत ने आखिरकार सारी रुकावटों को पार कर लिया है। अब हम तीन हो गए हैं। बकौल छेत्री, उन्होंने बेटे का नाम ध्रुव रखा है।'
'[sports, एशिया_कप_2023]','भारत-पाकिस्तान के बीच रविवार को एशिया कप-2023 के सुपर-4 स्टेज मैच बारिश से बाधित होने के बाद पूर्व पाकिस्तानी पेसर शोएब अख्तर ने कहा कि बारिश ने आज पाकिस्तान को बचा लिया। उन्होंने कहा कि पिछले मैच में बारिश ने भारत को बचा लिया था। अख्तर ने पहले गेंदबाज़ी करने का फैसला करने को लेकर बाबर आज़म की आलोचना की।'
'[sports, एशिया_कप_2023]','एशिया कप 2023 में रविवार को कोलंबो में भारत-पाकिस्तान मैच के दौरान बारिश के कारण खेल रुकने के बाद मैदान को सुखाने के लिए ग्राउंड्समैन ने इलेक्ट्रिक फैन का इस्तेमाल किया जिसकी तस्वीर वायरल हो गई है। रविचंद्रन अश्विन ने प्रतिक्रिया देते हुए X पर लिखा, इनोवेशन...ग्राउंड्समैन जी-तोड़ मेहनत कर रहे हैं। एक फैन ने लिखा, ग्राउंड्समैन असली हीरो हैं।'
'[sports, एशिया_कप_2023]','एशिया कप 2023 में भारतीय पारी के 8वें ओवर में शुबमन गिल का कैच स्लिप में खड़े 2 पाकिस्तानी फील्डरों के बीच से निकल गई जिसकी तस्वीर वायरल हो गई है। दरअसल, नसीम शाह की गेंद गिल के बल्ले से लगकर निकली और दोनों खिलाड़ी खड़े रह गए। एक फैन ने कमेंट किया, एक तस्वीर में पाकिस्तान क्रिकेट का शिखर।'
'[sports, एशिया_कप_2023]','एशिया कप 2023 में रविवार को भारत-पाकिस्तान मैच बारिश से बाधित होने के बाद रिज़र्व डे पर सोमवार को दोपहर 3 बजे से 24.2 ओवर से शुरू होगा। रविवार को भारतीय पारी के 24.1 ओवर के बाद खेल शुरू नहीं हो पाया। गौरतलब है, विराट कोहली और केएल राहुल क्रमश: 8 और 17 रन बनाकर नाबाद हैं।'
'[sports, एशिया_कप_2023]','भारत-पाकिस्तान एशिया कप 2023 के सुपर-4 स्टेज मैच में बारिश आने के बाद मैदान को कवर करने में ग्राउंड्समैन की मदद करते पाकिस्तानी क्रिकेटर फखर ज़मान की तस्वीर वायरल हो गई है। सोशल मीडिया यूज़र्स ने फखर के जेस्चर की तारीफ की है और एक X यूज़र ने लिखा, मैन ऑफ ऑनर। एक अन्य फैन ने लिखा, सर्वश्रेष्ठ खेल भावना।'
'[sports, एशिया_कप_2023]','एशिया कप 2023 में रविवार को पाकिस्तान के खिलाफ 24.1-ओवर में भारत का स्कोर 147/2 होने के बाद बारिश के कारण खेल रुका। अगर भारत को आज दोबारा बल्लेबाज़ी नहीं मिली और पाकिस्तान की पारी में 20-24 ओवर के खेल का समय बचा तो उसके लिए संशोधित लक्ष्य 180 (20-ओवर), 187 (21-ओवर), 194 (22-ओवर), 200 (23-ओवर) और 206 (24-ओवर) होगा।'
'[sports, एशिया_कप_2023]','एशिया कप-2023 में रविवार को भारत-पाकिस्तान मैच में भारत की पारी के 24.1 ओवर के बाद बारिश के कारण खेल रुका। प्लेइंग कंडीशन के अनुसार, अगर आज खेल शुरू नहीं हो पाया तो बिना कोई ओवर गंवाए मैच कल खेला जाएगा। हालांकि, आज दूसरी पारी में कम-से-कम 20 ओवर का खेल संभव होने पर मैच रिज़र्व डे में नहीं जाएगा।'
'[sports, एशिया_कप_2023]','कोलंबो में एशिया कप 2023 के सुपर-4 स्टेज में भारत-पाकिस्तान मैच के दौरान स्टेडियम में कई खाली सीटों की तस्वीरें वायरल हो गई हैं। इस पर प्रतिक्रिया देते हुए एक फैन ने कमेंट किया, पीसीबी और उनके टिकट की कीमत। एक अन्य ने लिखा, बारिश की 100% संभावना होने पर लोग महंगे टिकट खरीदने का जोखिम नहीं उठाना चाहते हैं।'
'[sports, एशिया_कप_2023]','भारतीय कप्तान रोहित शर्मा वनडे पारी के पहले ओवर में पाकिस्तानी तेज़ गेंदबाज़ शाहीन अफरीदी की गेंद पर छक्का जड़ने वाले पहले क्रिकेटर बन गए हैं। रोहित ने एशिया कप के सुपर-4 स्टेज मैच में भारत की पारी के पहले ओवर की आखिरी गेंद पर छक्का लगाया। गौरतलब है, शाहीन ने पहली 5 गेंदों पर कोई रन नहीं दिया था।'
'[sports]','यूएस ओपन-2023 विमेन्स सिंगल्स विजेता कोको गॉफ का जन्म 13 मार्च 2004 को फ्लोरिडा (अमेरिका) के डेलरे बीच में हुआ था। उन्होंने 6-साल की उम्र में टेनिस खेलना शुरू किया और 2018 में प्रोफेशनल बनीं। कोको ने 15-साल की उम्र में लिंज़ ओपन जीता जो उनका पहला डबल्यूटीए टूर सिंगल्स खिताब था। सेरेना विलियम्स और वीनस विलियम्स उनकी आदर्श हैं।'
'[sports]','क्रिकेट कमेंटेटर हर्षा भोगले ने पहली बार किसी अंतर्राष्ट्रीय वनडे मैच में कमेंट्री करने से जुड़ी 40 साल पुरानी पे स्लिप की तस्वीर सोशल मीडिया पर शेयर की है। भोगले ने इस पे स्लिप को लेकर बताया कि उन्होंने 10 सितंबर 1983 को हैदराबाद में भारत-पाकिस्तान वनडे मैच के दौरान कमेंट्री की थी जिसके लिए उन्हें ₹350 फीस मिली थी।'
'[sports, एशिया_कप_2023]','पाकिस्तानी कप्तान बाबर आज़म ने रविवार को कोलंबो में एशिया कप 2023 में सुपर-4 स्टेज में भारत के खिलाफ टॉस जीतकर पहले गेंदबाज़ी करने का फैसला किया। भारत ने पिछले प्लेइंग इलेवन में 2 बदलाव करते हुए जसप्रीत बुमराह और केएल राहुल को शामिल किया है। दोनों टीमों के बीच ग्रुप स्टेज मैच बारिश के कारण रद्द हो गया था।'
'[sports]','भारत और पाकिस्तान के बीच आज (रविवार) दोपहर 3 बजे से कोलंबो (श्रीलंका) में एशिया कप-2023 का सुपर 4 चरण का मैच खेला जाएगा। एक्यूवेदर के अनुसार, कोलंबो में दोपहर 3 बजे घने बादल छाए रह सकते हैं और बारिश की संभावना 66% है। वहीं, दोपहर 4 बजे बारिश की संभावना 49% जबकि रात 8 व 9 बजे 69% है।'
'[sports]','अमेरिका की 19-वर्षीय टेनिस खिलाड़ी कोको गॉफ ने शनिवार को बेलारूस की अरीना सबालेंका को 2-6, 6-3, 6-2 से हराकर यूएस ओपन 2023 के महिला चैंपियनशिप का खिताब जीत लिया। सेरेना विलियम्स के बाद यूएस ओपन का खिताब जीतने वाली कोको पहली अमेरिकी टीनएजर हैं। रिपोर्ट्स के मुताबिक, कोको गॉफ को $3 मिलियन (करीब ₹25 करोड़) का इनाम मिला है।'
'[sports]','ऑस्ट्रेलिया द्वारा दक्षिण अफ्रीका में जारी वनडे सीरीज़ के दूसरे मैच में मेज़बान टीम को 123 रनों से हराए जाने के बाद पाकिस्तान ने 14 दिनों के भीतर वनडे क्रिकेट में नंबर वन रैंकिंग गंवा दी है। पाकिस्तानी टीम 26 अगस्त को नंबर वन वनडे टीम बनी थी। वनडे में अब ऑस्ट्रेलियाई टीम फिर से नंबर वन बन गई है।'
'[sports]','भारत के 43-वर्षीय टेनिस स्टार रोहन बोपन्ना को यूएस ओपन 2023 के मेन्स डबल्स इवेंट में रनर अप के तौर पर $1,75,000 (₹1.45 करोड़) इनामी राशि मिली है। उनके पार्टनर मैथ्यू एब्डन को भी इतनी ही इनामी राशि मिली। गौरतलब है कि यूएस ओपन 2023 से पहले बोपन्ना कुल $57,42,395 इनामी राशि जीत चुके थे।'
'[sports]','हैदराबाद में डब्ल्यूडब्ल्यूई सुपरस्टार स्पेक्टेकल इवेंट में डब्ल्यूडब्ल्यूई रेसलर जॉन सीना ने भीड़ में अपनी टी-शर्ट फेंकी जिसके लिए फैन्स लड़ने लगे। एक वीडियो में कुछ फैन्स टी-शर्ट को कसकर पकड़े दिख रहे हैं और कोई भी उसे छोड़ने को तैयार नहीं था। वीडियो पर एक यूज़र ने कमेंट किया, सीना से ज़्यादा तो इनकी फाइट वायरल हो रही है।'
'[sports]','ब्राज़ील के नेमार पुरुषों के अंतर्राष्ट्रीय फुटबॉल इतिहास में सर्वाधिक गोल दागने वाले टॉप-10 फुटबॉलरों की सूची में शामिल हुए हैं। नेमार 79 गोल के साथ 10वें स्थान पर हैं। पुर्तगाल के क्रिस्टियानो रोनाल्डो 123 गोल के साथ शीर्ष पर जबकि उनके बाद ईरान के अली डेई (108), अर्जेंटीना के लियोनेल मेसी (104) और भारत के सुनील छेत्री (92) हैं।'
'[sports]','ऑस्ट्रेलियाई बल्लेबाज़ डेविड वॉर्नर ने शनिवार को अंतर्राष्ट्रीय क्रिकेट में बतौर ओपनर सर्वाधिक शतक जड़ने का सचिन तेंदुलकर का रिकॉर्ड तोड़ा। वॉर्नर ने बतौर ओपनर 46 अंतर्राष्ट्रीय शतक लगाए हैं। सचिन के नाम चौथे नंबर पर सर्वाधिक शतक (48) जड़ने का रिकॉर्ड है। वहीं, तीसरे नंबर पर सर्वाधिक शतक (61) जड़ने का रिकॉर्ड ऑस्ट्रेलिया के रिकी पॉन्टिंग के नाम है।'
'[sports]','पूर्व पाकिस्तानी पेसर शोएब अख्तर के हमशक्ल बताए जाने वाले मोहम्मद इमरान की तस्वीरें सोशल मीडिया पर वायरल हो गई हैं। ओमान निवासी इमरान क्रिकेटर हैं और उनका ऐक्शन भी अख्तर की तरह ही है। इससे पहले ओमान डी20 लीग में गेंदबाज़ी करने का उनका एक वीडियो भी वायरल हुआ था। एक फैन ने कमेंट किया, गति भी समान है?'
'[sports]','ऑस्ट्रेलियाई बल्लेबाज़ डेविड वॉर्नर ने अंतर्राष्ट्रीय क्रिकेट में ओपनर के तौर पर सर्वाधिक शतक जड़ने के सचिन तेंदुलकर के रिकॉर्ड को तोड़कर इतिहास रच दिया है। वॉर्नर ने शनिवार को दक्षिण अफ्रीका के खिलाफ दूसरे वनडे में अपना 46वां अंतर्राष्ट्रीय शतक जड़ा और उन्होंने बतौर ओपनर सारे शतक लगाए हैं। दरअसल, सचिन ने बतौर ओपनर 45 अंतर्राष्ट्रीय शतक लगाए थे।'
'[sports, एशिया_कप_2023]','पाकिस्तान ने भारत के खिलाफ कोलंबो में होने वाले एशिया कप 2023 के सुपर-4 चरण के मैच के लिए अपने प्लेइंग इलेवन का एलान कर दिया है। पाकिस्तान ने 2 सितंबर के भारत के खिलाफ मैच वाले अपने प्लेइंग इलेवन में केवल एक बदलाव किया है। प्लेइंग इलेवन में मोहम्मद नवाज़ की जगह फहीम अशरफ को शामिल किया गया है।'
'[sports]','ब्राज़ीलियाई फॉरवर्ड खिलाड़ी नेमार ने शुक्रवार को विश्व कप क्वॉलिफायर में बोलीविया के खिलाफ अपनी टीम की 5-1 की जीत में 2 गोल करके ब्राज़ील के लिए दागे गए अपने गोल की कुल संख्या 79 पहुंचा दी। इसके साथ नेमार ने ब्राज़ील के लिए पेले के 77 गोल का पिछला सर्वाधिक रिकॉर्ड तोड़ दिया। इनके बाद रोनाल्डो(62) और रोमारियो(55) हैं।'
'[sports]','यूएस ओपन के मेन्स डबल्स के फाइनल में हारने के बाद भारतीय टेनिस खिलाड़ी रोहन बोपन्ना की खेल भावना की तारीफ हो रही है। एक वीडियो में गेंद के अपने हाथ से टकराने के बाद बोपन्ना अपने प्रतिद्वंद्वी राजीव राम व जो सैलिसबरी को प्वाइंट देने के लिए अंपायर से कहते दिखे। राजीव ने कहा, मैंने ऐसा कभी नहीं देखा।'
'[sports]','पूर्व भारतीय पेसर वेंकटेश प्रसाद ने एशिया कप-2023 के सुपर फोर स्टेज के भारत-पाकिस्तान मैच के लिए रिज़र्व डे के फैसले की आलोचना की है। उन्होंने ट्वीट किया, अलग-अलग नियमों के साथ टूर्नामेंट आयोजित करना अनैतिक...व बिल्कुल बेशर्मी है। उन्होंने कहा कि न्याय तभी होगा जब बारिश के कारण दोनों दिन मैच न हो और दुर्भावनापूर्ण योजना असफल हो जाए।'
'[sports, entertainment]','डब्ल्यूडब्ल्यूई हॉल ऑफ फेम द ग्रेट खली ने हैदराबाद में जॉन सीना को हिंदी सिखाने का अपना वीडियो इंस्टाग्राम पर शेयर किया है। उन्होंने सीना को हिंदी में दोहराने के लिए कहा, चक दे फट्टे, नाप दे किल्ली, शाम को बॉम्बे, सुबह को दिल्ली। इसके बाद सीना ने इसका मतलब पूछा तो खली किसी और से इसका मतलब पूछते दिखे।'
'[sports]','विश्व नंबर-1 टेनिस खिलाड़ी और गत विजेता कार्लोस अल्काराज़ यूएस ओपन 2023 के सेमीफ़ाइनल में तीसरी वरीयता प्राप्त डानिल मेदवेदेव से 6-7(3-7), 1-6, 6-3, 3-6 हारकर टूर्नामेंट से बाहर हो गए। 2021 यूएस ओपन के विजेता मेदवेदेव फाइनल में नोवाक जोकोविच से भिड़ेंगे। वहीं, दूसरे सेमीफाइनल में जोकोविच ने अमेरिकी टेनिस खिलाड़ी बेन शेल्टन को सीधे सेटों में हराया।'
'[sports]','कोलंबो में बारिश के पूर्वानुमान के कारण एशिया कप 2023 के सुपर फोर स्टेज में केवल भारत-पाकिस्तान मैच को रिज़र्व डे मिलने पर विवाद होने के बाद श्रीलंका और बांग्लादेश क्रिकेट बोर्ड ने बयान जारी किया है। दोनों बोर्डों ने स्पष्ट किया कि यह निर्णय भाग लेने वाली सभी चार टीमों और एशियाई क्रिकेट परिषद की सहमति से हुआ था।'
'[sports, entertainment]','क्रिकेटर शिखर धवन और अभिनेता अक्षय कुमार ने शनिवार को उज्जैन के महाकाल मंदिर में दर्शन किए जिसका वीडियो सामने आया है। धवन ने मीडिया से कहा, हर कोई वनडे विश्व कप में भारत की जीत की कामना कर रहा है। मैंने भी की। अक्षय अपने 56वें जन्मदिन पर बेटे आरव और बहन अलका भाटिया के साथ मंदिर पहुंचे थे।'
'[sports]','दिसंबर-2022 में टॉप गियर शो की शूटिंग के दौरान 209 किलोमीटर/घंटे की रफ्तार से हुए कार क्रैश में घायल इंग्लैंड के पूर्व कप्तान ऐंड्र्यू फ्लिंटॉफ को घटना के बाद पहली बार सार्वजनिक तौर पर देख गया। वह इंग्लैंड-न्यूज़ीलैंड के बीच वनडे के दौरान दिखे। गौरतलब है, हादसे में ऐंड्र्यू के चेहरे पर चोट आई थी और पसलियां टूट गई थीं।'
'[sports]','पुरुष या महिला टी20I में एक मैच में सर्वाधिक एक्स्ट्रा रन का विश्व रिकॉर्ड टूट गया है। ग्रीस में रोमानिया महिला और लक्ज़मबर्ग महिला के बीच गुरुवार को खेले गए टी20I में 105 वाइड समेत 115 एक्स्ट्रा रन पड़े। पिछला रिकॉर्ड 2019 में बना था जब मेक्सिको महिला और कोस्टा रिका महिला के मैच में 114 एक्स्ट्रा रन पड़े थे।'
'[sports]','भारतीय क्रिकेट टीम के कप्तान रोहित शर्मा ने श्रीलंका में 87 वर्षीय श्रीलंकाई सुपरफैन पर्सी अबेसेकरा के घर पहुंचकर उनसे मुलाकात की जिसकी तस्वीरें वायरल हो गई हैं। गौरतलब है, अंकल पर्सी के नाम से मशहूर अबेसेकरा पिछले कुछ समय से अस्वस्थ हैं। वीडियो में रोहित को कहते हुए सुना गया, हम आपको मैदान पर मिस करते हैं।'
'[sports, entertainment]','डब्ल्यूडब्ल्यूई के एक इवेंट में भाग लेने के लिए हैदराबाद पहुंचे रेसलर जॉन सीना ने अभिनेता कार्ति से मुलाकात की है। अभिनेता ने सोशल मीडिया पर इस मुलाकात की तस्वीर शेयर करते हुए लिखा, आपसे मिलकर बहुत खुशी हुई...विनम्रता और गर्मजोशी से भरे रहने के लिए धन्यवाद। उन्होंने कहा, इतने कम समय में सभी को स्पेशल महसूस कराना अद्भुत है।'
'[sports]','डब्ल्यूडब्ल्यूई सुपरस्टार स्पेक्टेकल इवेंट के लिए हैदराबाद (आंध्र प्रदेश) पहुंचे डब्ल्यूडब्ल्यूई रेसलर जॉन सीना का भव्य स्वागत किया गया जिसका वीडियो ऑनलाइन सामने आया है। एयरपोर्ट पर फैन्स ने जॉन सीना को चारों ओर से घेर लिया और होटल पहुंचने पर उन्हें माला पहनाई गई। गौरतलब है, यह 6 साल में भारत में आयोजित होने वाला पहला डब्ल्यूडब्ल्यूई इवेंट है।'
'[sports]','श्रीलंका के खिलाफ एशिया कप-2023 के मैच में नेट रन रेट की गलत गणना को लेकर अफगानिस्तान क्रिकेट बोर्ड ने एशियाई क्रिकेट परिषद (एसीसी) में शिकायत दर्ज कराई है। एशिया कप-2023 से बाहर हुए अफगानिस्तान ने बताया कि उनकी टीम को क्वॉलिफिकेशन के लिए केवल एक स्थिति (37.1 ओवर में 292 रन का लक्ष्य) के बारे में जानकारी मिली थी।'
'[sports]','पूर्व भारतीय ऑल-राउंडर इरफान पठान ने कहा है, वनडे विश्व कप-2023 में इशान किशन और केएल राहुल को एकसाथ टीम के प्लेइंग इलेवन में जगह नहीं मिल सकती। उन्होंने कहा कि शीर्ष क्रम में किसी के घायल होने पर वे एकसाथ खेल सकते हैं। बकौल इरफान, विश्व कप के शुरुआती चरण में इशान की जगह राहुल को चुना जाना चाहिए।'
'[sports]','पूर्व भारतीय ओपनर वीरेंद्र सहवाग ने खुलासा किया है कि अपना ड्रीम वनडे इलेवन चुनने पर वह किन टॉप-5 खिलाड़ियों को चुनेंगे। उन्होंने रोहित शर्मा, विराट कोहली, डेविड वॉर्नर, ग्लेन फिलिप्स और जसप्रीत बुमराह को चुना। सहवाग ने कहा, ये सभी प्रतिभाशाली खिलाड़ी हैं और वनडे क्रिकेट में अच्छा प्रदर्शन करते हैं। ये अपने दम पर मैच जीत सकते हैं।'
'[sports, एशिया_कप_2023]','हरभजन सिंह ने पूर्व पीसीबी चेयरमैन नजम सेठी को उनके बयान को लेकर ट्रोल किया है जिसमें उन्होंने कहा था कि भारत बारिश के पूर्वानुमान के बावजूद कोलंबो में खेलना चाहता है क्योंकि उसे पाकिस्तान से हारने का डर है। हरभजन ने कहा, पता नहीं नजम सेठी आजकल क्या फूंक रहे हैं? भारत कभी किसी से खेलने से नहीं डरता।'
'[sports]','भारत की वनडे वर्ल्ड कप-2023 टीम में शामिल नहीं किए गए युजवेंद्र चहल ने वनडे वर्ल्ड कप-2019 के बाद से 21 वनडे पारियों में 28.89 की औसत से 37 विकेट लिए हैं। वहीं, टीम में शामिल कुलदीप यादव, रवींद्र जडेजा और अक्षर पटेल ने 34, 23 और 13 वनडे पारियों में क्रमश: 48, 21 व 13 विकेट लिए हैं।'
'[sports]','दक्षिण अफ्रीका के खिलाफ पहला वनडे खेलने को लेकर की गई अपनी मां की भविष्यवाणी सच होने के बाद उन्हें गले लगाते ऑस्ट्रेलियाई बल्लेबाज़ मार्नस लबुशेन की तस्वीर वायरल हो गई है। लबुशेन शुरुआती प्लेइंग इलेवन में नहीं थे और वह कैमरन ग्रीन की जगह बतौर कनकशन सब्स्टिट्यूट आए थे। लबुशेन ने 80* रनों की मैच जिताऊ पारी खेली थी।'
'[sports]','ऑस्ट्रेलिया ने ब्लूमफोनटीन में पहले वनडे में दक्षिण अफ्रीका को 3-विकेट से हरा दिया। यह 12 वर्षों में दक्षिण अफ्रीका के खिलाफ उसकी धरती पर ऑस्ट्रेलिया की पहली वनडे जीत है। ऑस्ट्रेलिया का स्कोर 16.3 ओवर में 113/7 था लेकिन मार्नस लबुशेन और ऐश्टन एगर की 112* रनों की साझेदारी की बदौलत उसने 40.2 ओवर में लक्ष्य हासिल कर लिया।'
'[sports]','ऑस्ट्रेलियाई बल्लेबाज़ मार्नस लबुशेन ने अंतर्राष्ट्रीय क्रिकेट में किसी कनकशन सब्स्टिट्यूट द्वारा सर्वाधिक स्कोर बनाने का रिकॉर्ड दर्ज किया है। उन्होंने दक्षिण अफ्रीका के खिलाफ पहले वनडे में 93 गेंदों में 80* रन बनाए। पिछला रिकॉर्ड भी 29-वर्षीय लबुशेन के नाम ही था जब 2019 में लॉर्ड्स टेस्ट में इंग्लैंड के खिलाफ उन्होंने 59(100) रन बनाए थे।'
'[sports]','आईसीसी ने वनडे विश्व कप 2023 के लिए 20 मैच ऑफिशियल्स का एलान किया है जिनमें 4 रेफरी और 16 अंपायर्स शामिल हैं। सूची में 3 अंपायर (कुमार धर्मसेना, रॉड टकर और मरे इरास्मस) शामिल हैं जिन्होंने वनडे विश्व कप 2019 के फाइनल में अंपायरिंग की थी। भारतीयों में बतौर अंपायर नितिन मेनन और बतौर रेफरी जवागल श्रीनाथ शामिल हैं।'
'[sports, एशिया_कप_2023]','10 सितंबर को होने वाले भारत-पाकिस्तान मैच के दिन भारी बारिश के पूर्वानुमान के कारण मैच के लिए रिज़र्व डे रखा गया है। एशिया कप 2023 के सुपर-4 चरण में रिज़र्व डे वाला यह एकमात्र मैच होगा जिसके लिए एशियाई क्रिकेट परिषद ने नियमों में बदलाव किया है। इससे पहले भारत-पाकिस्तान ग्रुप स्टेज मैच बारिश के कारण रद्द हुआ था।'
'[sports]','बीसीसीआई के सचिव जय शाह ने क्रिकेट लेजेंड सचिन तेंदुलकर को वनडे विश्व कप-2023 का गोल्डन टिकट दिया है। बीसीसीआई ने X पर तस्वीर शेयर कर कहा, क्रिकेट और देश के लिए गौरवशाली क्षण...राष्ट्र गौरव का प्रतीक सचिन की यात्रा ने कई पीढ़ियों को प्रेरित किया है। अब वह वनडे विश्व कप 2023 का हिस्सा होंगे और लाइव ऐक्शन देखेंगे।'
'[sports]','टीम इंडिया के पूर्व कप्तान एमएस धोनी ने न्यू जर्सी स्थित ट्रंप नैशनल गोल्फ क्लब में पूर्व अमेरिकी राष्ट्रपति डॉनल्ड ट्रंप के साथ गोल्फ खेला। दोनों की तस्वीरें सोशल मीडिया पर सामने आई हैं जिस पर एक फैन ने कमेंट किया, थाला (राजा) को पूरी दुनिया पहचानती है। धोनी इससे पहले यूएस ओपन-2023 का क्वॉर्टर फाइनल मैच देखने गए थे।'
'[sports]','डायमंड लीग फाइनल के लिए क्वॉलिफाई करने वाले पहले भारतीय लॉन्ग जंपर मुरली श्रीशंकर ने इससे अपना नाम वापस ले लिया है। 24 वर्षीय श्रीशंकर ने 23 सितंबर से शुरू होने वाले आगामी एशियाई खेलों की तैयारी पर ध्यान केंद्रित करने को लेकर यह निर्णय लिया है। डायमंड लीग का फाइनल 17 सितंबर को यूजीन (अमेरिका) में होने वाला है।'
'[sports]','बीसीसीआई अध्यक्ष रॉजर बिन्नी ने एशिया कप-2023 के लिए पाकिस्तान की 2-दिवसीय शिष्टाचार यात्रा को शानदार अनुभव बताया है। उन्होंने पाकिस्तान की मेज़बानी की तारीफ करते हुए कहा, हमें राजा की तरह रखा गया। रॉजर ने भारत-पाकिस्तान के बीच सीरीज़ शुरू होने की संभावना को लेकर कहा, बीसीसीआई इस पर फैसला नहीं कर सकता। यह सरकार से जुड़ा मसला है।'
'[sports]','ऑस्ट्रेलिया के पूर्व तेज़ गेंदबाज़ ग्लेन मैक्ग्रा ने अपने घर में निकले 3 अजगरों की तस्वीरें और वीडियो इंस्टाग्राम पर शेयर किया है। वीडियो में वह सांप पकड़ते हुए दिख रहे हैं। ग्लेन ने लिखा, सारा लियोनार्डी मैक्ग्रा (ग्लेन की पत्नी) के सहयोग के बाद घर में मौजूद सभी कोस्टल कार्पेट पायथन्स को जंगल में छोड़ दिया गया है।'
'[sports]','क्रिकेटर इशांत शर्मा और उनकी पत्नी प्रतिमा सिंह पहली बार माता-पिता बनने वाले हैं। प्रतिमा ने इंस्टाग्राम पर बेबी शावर की कई तस्वीरें शेयर कर प्रेग्नेंसी की घोषणा की। प्रतिमा की बहन अकांक्षा ने इंस्टाग्राम पर लिखा, बहुत-बहुत बधाई। मुझे पूरा भरोसा है कि आप दोनों बहुत अच्छे पेरेंट्स बनेंगे। बच्चे का बेसब्री से इंतज़ार है।'
'[sports]','यूएस ओपन के क्वॉर्टर फाइनल मैच में पूर्व भारतीय कप्तान एमएस धोनी स्टैंड में बैठकर कार्लोस अल्काराज़ का मैच देखते हुए नज़र आए जिसकी तस्वीरें वायरल हो गई हैं। एक फैन ने सोशल मीडिया पर लिखा, धोनी का दोबारा लंबे बालों वाला लुक। अन्य यूज़र ने लिखा, लंबे बालों वाला धोनी का यह लुक 2007 की याद दिला रहा है।'
'[sports]','भारत के पूर्व ओपनर व बीजेपी सांसद गौतम गंभीर ने एक इंटरव्यू के दौरान पूछे गए आपके हिसाब से अब तक का सर्वश्रेष्ठ भारतीय बल्लेबाज़ कौन है- विराट कोहली, सचिन तेंदुलकर या सुनील गावस्कर सवाल के जवाब में कहा है, युवराज सिंह। गौरतलब है कि युवराज ने 278 वनडे पारियों में 36.55 की औसत से 8,701 रन बनाए हैं।'
'[sports]','पूर्व क्रिकेटर और बीजेपी सांसद गौतम गंभीर ने एक इंटरव्यू में कोई ऐसी बात जिसको लेकर आपको आज दुख होता है? सवाल के जवाब में कहा है, मुझे क्रिकेटर नहीं होना चाहिए था। टी20 विश्व कप-2007 और वनडे विश्व कप-2011 विजेता भारतीय टीम का हिस्सा रहे गंभीर ने इसके अलावा कहा कि ऑस्ट्रेलियाई टीम विश्व कप-2023 जीत सकती है।'
'[sports]','फुटबॉलर क्रिस्टियानो रोनाल्डो को 20 साल में पहली बार बैलन डोर के नॉमिनीज़ की सूची में शामिल नहीं किया गया है। 5 बार के बैलन डोर विजेता रोनाल्डो 2022 के बैलन डोर की सूची में 20वें स्थान पर रहे थे। वहीं, सात बार के बैलन डोर विजेता लियोनेल मेसी को इस बार बैलन डोर के लिए नॉमिनेट किया गया है।'
'[sports, एशिया_कप_2023]','एशिया कप-2023 में बुधवार को सुपर-4 स्टेज के पहले मैच में पाकिस्तान ने बांग्लादेश को 7 विकेट से हरा दिया। इसके साथ ही पाकिस्तान ने वनडे एशिया कप इतिहास में किसी टीम के खिलाफ सर्वाधिक जीत (13) हासिल करने का रिकॉर्ड बनाया। पिछला रिकॉर्ड श्रीलंका के नाम था जिसने वनडे एशिया कप में बांग्लादेश को 12 बार हराया है।'
'[sports]','लाहौर में बुधवार को पाकिस्तान-बांग्लादेश के मैच के दौरान फ्लड लाइट बंद हो गई जिसके बाद सोशल मीडिया पर पाकिस्तान क्रिकेट बोर्ड (पीसीबी) को ट्रोल किया जा रहा है। पाकिस्तान की पारी के 15वें ओवर के बाद फ्लड लाइट बंद होने से 15 मिनट तक खेल रुका रहा। एक यूज़र ने लिखा, शायद वे बिजली बिल जमा करना भूल गए।'
'[sports]','पूर्व क्रिकेटर वीरेंद्र सहवाग द्वारा एक ट्वीट पर दी गई प्रतिक्रिया वायरल हो गई है जिसमें कहा गया था कि भारत द्वारा इंडिया नाम छोड़ने के बाद पाकिस्तान इस पर दावा कर सकता है। सहवाग ने कहा, गांव बसा नहीं और...(लुटेरे आ गए)। वहीं, इस ट्वीट पर एक यूज़र ने कहा, सहवाग मैदान से बाहर भी छक्के लगा रहे हैं।'
'[sports]','आईसीसी द्वारा जारी बल्लेबाज़ों की ताज़ा वनडे रैंकिंग में भारतीय ओपनर शुबमन गिल ने करियर की सर्वश्रेष्ठ तीसरी रैंक हासिल की है। गिल 750 अंकों के साथ करियर की सर्वश्रेष्ठ रेटिंग पर भी पहुंच गए हैं। वहीं, भारत के विकेटकीपर-बल्लेबाज़ इशान किशन ने भी अपने करियर की सर्वश्रेष्ठ 24वीं रैंक और करियर की सर्वश्रेष्ठ रेटिंग (624 अंक) हासिल की है।'
'[sports]','गुजरात टाइटंस के ऑल-राउंडर राहुल तेवतिया की पत्नी रिद्धि पन्नू ने एक बेटी को जन्म दिया है। तेवतिया ने अपने पहले बच्चे के जन्म के बाद इंस्टाग्राम पर तस्वीर शेयर कर लिखा, आज हम दो से तीन हो गए...खूबसूरत और प्यारी #ब्लेस्ड। इसके बाद युज़वेंद्र चहल, अक्षर पटेल, मोहित शर्मा और मनदीप सिंह सहित कई क्रिकेटरों ने उन्हें बधाई दी।'
'[sports]','श्रीलंका के पूर्व क्रिकेटर सचित्र सेनानायके को मैच फिक्सिंग के आरोप में गिरफ्तार किया गया है। सेनानायके पर 2020 में लंका प्रीमियर लीग (एलपीएल) के दौरान मैच फिक्सिंग का प्रयास करने का आरोप है। वहीं, मैच फिक्सिंग मामले की जांच शुरू होने के बाद कोलंबो के चीफ मजिस्ट्रेट कोर्ट ने अगस्त में 38-वर्षीय सेनानायके पर यात्रा प्रतिबंध लगाया था।'
'[sports]','सर्बियाई टेनिस खिलाड़ी नोवाक जोकोविच ने मेन्स सिंगल्स में रॉजर फेडरर को पछाड़कर सर्वाधिक बार ग्रैंड स्लैम सेमीफाइनल में पहुंचने का रिकॉर्ड बनाया है। जोकोविच ने यूएस ओपन के क्वॉर्टर फाइनल में अमेरिका के टेलर फ्रिट्ज़ को 6-1, 6-4, 6-4 से हराकर यह उपलब्धि हासिल की। जोकोविच 47वीं बार ग्रैंड स्लैम सेमीफाइनल में पहुंचे हैं।'
'[sports]','ऑस्ट्रेलिया ने वनडे विश्व कप-2023 के लिए पैट कमिंस की अगुआई में 15-सदस्यीय टीम की घोषणा की है। इस टीम में दो विकेटकीपर (ऐलेक्स कैरी व जॉश इंग्लिस) शामिल हैं। वहीं, 18-सदस्यीय टीम में शामिल ऑल-राउंडर ऐरन हार्डी, पेसर नेथन एलिस और भारतीय मूल के टैक्सी ड्राइवर के बेटे व स्पिनर तनवीर सांघा को इस टीम से हटाया गया है।'
'[sports, एशिया_कप_2023]','श्रीलंका ने मंगलवार को अफगानिस्तान को 2-रन से हराकर एशिया कप इतिहास में रनों के लिहाज़ से अपनी सबसे कम अंतर की जीत हासिल की। अफगानिस्तान को टूर्नामेंट से बाहर कर श्रीलंका सुपर-4 में पहुंच गया। अफगानिस्तान को क्वॉलिफाई करने के लिए 37.1 ओवर में 292 रन चाहिए थे लेकिन वह 37.4 ओवर में 289 रनों पर ऑलआउट हो गया।'
'[sports, एशिया_कप_2023]','अफगानिस्तान के मोहम्मद नबी वनडे क्रिकेट में अफगानिस्तान की तरफ से सबसे तेज़ अर्धशतक लगाने वाले खिलाड़ी बन गए हैं। नबी ने मंगलवार को एशिया कप में श्रीलंका के खिलाफ 24 गेंदों में अर्धशतक पूरा कर यह रिकॉर्ड बनाया। पिछला रिकॉर्ड मुजीब उर रहमान के नाम था जिन्होंने 26 अगस्त को पाकिस्तान के खिलाफ 26 गेंदों में अर्थशतक जड़ा था।'
'[sports]','अहमदाबाद में वनडे विश्व कप-2023 के भारत-पाकिस्तान मैच के कुछ टिकट ब्लैक मार्केट में ₹57 लाख से अधिक में बिक रहे हैं। सोशल मीडिया पर एक स्क्रीनशॉट सामने आया है जिसके अनुसार, स्पोर्ट्स टिकट बेचने वाले ग्लोबल ऑनलाइन प्लैटफॉर्म वायागोगो पर भारत-पाक मैच के टिकट ₹57.59 लाख में बिक रहे हैं। एक फैन ने ट्वीट किया, यह कैसे संभव है?'
'[sports, आईपीएल_2023]','वनडे विश्व कप 2023 के लिए घोषित 15 सदस्यीय भारतीय टीम में मुंबई इंडियंस की ओर से सर्वाधिक 4 खिलाड़ी हैं। उसके बाद भारतीय टीम में गुजरात टाइटंस के 3 जबकि कोलकाता नाइट राइडर्स, रॉयल चैलेंजर्स बैंगलोर व दिल्ली कैपिटल्स के 2-2 खिलाड़ी हैं। वहीं, लखनऊ सुपर जायंट्स और चेन्नई सुपर किंग्स के 1-1 खिलाड़ी भारतीय टीम में शामिल हैं।'
'[sports]','पूर्व भारतीय ऑफ-स्पिनर हरभजन सिंह ने कहा है कि वह वनडे विश्व कप-2023 के लिए इंडिया की 15 सदस्यीय टीम में असली मैच विजेता युजवेंद्र चहल को नहीं देखकर आश्चर्यचकित हैं। लेग-स्पिनर चहल ने आखिरी बार जनवरी-2023 में वनडे मैच खेला था। भारत ने स्पिनर के रूप में कुलदीप यादव, अक्षर पटेल और रवींद्र जडेजा को टीम में रखा है।'
'[politics, sports]','X पर एक यूज़र ने मंगलवार को कहा, गौतम गंभीर से पहले आपको (वीरेंद्र सहवाग) सांसद बनाना चाहिए था। इस पर सहवाग ने कहा, मुझे राजनीति में बिलकुल भी दिलचस्पी नहीं है, बीते 2 चुनाव में दोनों बड़ी पार्टियों ने मुझसे संपर्क किया। अधिकतर एंटरटेनर्स/खिलाड़ियों को राजनीति में नहीं आना चाहिए...मेरी पार्ट टाइम एमपी बनने की कोई इच्छा नहीं है।'
'[sports]','वनडे विश्व कप-2023 के लिए भारतीय टीम की घोषणा के बाद प्रेस कॉन्फ्रेंस में कप्तान रोहित शर्मा ने एक पत्रकार से कहा, विश्व कप में मुझसे ऐसे सवाल मत करना...मैं जवाब नहीं दूंगा। दरअसल, पत्रकार ने उनसे बड़े टूर्नामेंट्स को लेकर लोगों की सोच को लेकर सवाल किया था जिसपर रोहित ने कहा, बाहर क्या हो रहा...इससे फर्क नहीं पड़ता।'
'[sports]','दक्षिण अफ्रीका ने वनडे विश्व कप 2023 के लिए टेम्बा बवूमा के नेतृत्व में 15 सदस्यीय टीम की घोषणा कर दी है। 15 सदस्यीय टीम में कप्तान बवूमा सहित 8 खिलाड़ी पहली बार वनडे विश्व कप में खेलेंगे। टीम में क्विंटन डीकॉक, रीज़ा हेंड्रिक्स, हेनरिक क्लासेन, एडेन मार्करम, डेविड मिलर और रासी फन दर दसन जैसे अनुभवी बल्लेबाज़ शामिल हैं।'
'[sports]','विश्व कप 2023 के खत्म होने के बाद दक्षिण अफ्रीका के विकेटकीपर-बल्लेबाज़ क्विंटन डीकॉक 30 साल की उम्र में वनडे क्रिकेट से संन्यास लेंगे। डीकॉक ने दक्षिण अफ्रीका के लिए 140 वनडे में 5,966 रन बनाए हैं। डीकॉक ने 2013 में अंतर्राष्ट्रीय क्रिकेट में डेब्यू किया था और उन्होंने 2021 में टेस्ट क्रिकेट से संन्यास ले लिया था।'
'[sports, national]','जॉन्स नामक एक X यूज़र ने पूर्व क्रिकेटर सहवाग के ट्वीट का स्क्रीनशॉट शेयर कर लिखा, इंडिया से भारत, सहवाग को यह पहले से पता था। इस पर सहवाग ने लिखा, मेरा हमेशा से यह मानना था कि (देश का) नाम ऐसा होना चाहिए जो हमें गौरवान्वित कर दे...हम भारतीय हैं और इंडिया नाम अंग्रेज़ों ने दिया था।'
'[sports]','बीसीसीआई के सचिव जय शाह ने अमिताभ बच्चन को वनडे विश्व कप-2023 का गोल्डन टिकट दिया है। बीसीसीआई ने दोनों की तस्वीर शेयर कर कहा, एक महान अभिनेता और समर्पित क्रिकेट प्रेमी श्री अमिताभ बच्चन का भारतीय टीम के प्रति समर्थन हम सब के लिए प्रेरणादायक है। विश्व कप के लिए उन्हें अपने साथ पाकर हम उत्साहित हैं।'
'[sports]','पूर्व पीसीबी चेयरमैन नजम सेठी ने श्रीलंका में एशिया कप के कई मैच होने पर कहा है कि पीसीबी ने श्रीलंका में बारिश के पूर्वानुमान के चलते यूएई में ये मैच कराने का कहा था। उन्होंने कहा, सिर्फ (एशियन क्रिकेट काउंसिल के अध्यक्ष) जय शाह बता सकते हैं कि क्यों तमाम तर्कों को दरकिनार कर श्रीलंका में मैच कराए गए।'
'[sports]','बीसीसीआई अध्यक्ष रॉजर बिन्नी और उपाध्यक्ष राजीव शुक्ला सोमवार को लाहौर में पाकिस्तान क्रिकेट बोर्ड के डिनर में शामिल हुए। शुक्ला ने कहा, मैं यहां आकर आनंदित हूं और 2004 से 2006 तक का समय भारत-पाक क्रिकेट के लिए स्वर्णिम दौर था। गौरतलब है कि बिन्नी और शुक्ला वहां एशिया कप का मैच भी देखेंगे।'
'[sports]','बीसीसीआई ने मंगलवार को वनडे विश्व कप 2023 के लिए 15 सदस्यीय भारतीय टीम का एलान कर दिया। केएल राहुल और इशान किशन के साथ-साथ श्रेयस अय्यर और सूर्यकुमार यादव को भी टीम में शामिल किया गया है। हालांकि, यह प्रोविज़नल टीम है और सभी टीमों को 28 सितंबर तक अपने स्क्वॉड में बदलाव करने की अनुमति दी गई है।'
'[sports]','मैनचेस्टर यूनाइटेड के फुटबॉलर एंटनी की पूर्व गर्लफ्रेंड गैब्रिएला कवैलिन ने उन पर मारपीट और जान से मारने की धमकी देने का आरोप लगाया है। बकौल गैब्रिएला, एंटनी ने उन पर गिलास से हमला किया था और घर में बंद कर दिया था। गैब्रिएला ने कहा, एंटनी ने मेरा सामान तोड़ा, मेरा पासपोर्ट ले लिया...मुझ पर मोबाइल फोन फेंका था।'
'[sports]','पूर्व भारतीय कप्तान विराट कोहली ने सोमवार को एशिया कप-2023 के भारत-नेपाल मैच के बाद नेपाल के क्रिकेटर सोमपाल कामी के जूते पर ऑटोग्राफ दिया। सोमपाल ने विराट के साथ तस्वीरें शेयर कर लिखा, विराट कोहली सिर्फ एक क्रिकेटर नहीं हैं, वह एक इमोशन हैं। भारत ने इस मैच में नेपाल को डकवर्थ लुईस नियम के तहत 10-विकेट से हराया।'
'[sports, एशिया_कप_2023]','एशिया कप-2023 की अंकतालिका में ग्रुप ए में पाकिस्तान 3 अंकों के साथ पहले स्थान पर है जबकि सोमवार को नेपाल को हराकर सुपर-4 चरण में पहुंचा भारत 3 अंकों के साथ दूसरे नंबर पर है। इस ग्रुप में नेपाल आखिरी स्थान पर है। ग्रुप बी में श्रीलंका पहले, बांग्लादेश दूसरे और अफगानिस्तान आखिरी स्थान पर है।'
'[sports]','पूर्व क्रिकेटर वेंकटेश प्रसाद ने बीसीसीआई से वनडे विश्व कप-2023 के टिकट बेचने में अधिक पारदर्शिता बरतने की अपील कर कहा है, फैन्स को हल्के में न लें। उन्होंने कहा कि अहमदाबाद जैसे स्टेडियम में भारत-पाकिस्तान मैच के बिक चुके 8,500+ टिकट फैन्स के लिए उपलब्ध कराए जाएं और अधिकतर टिकट कॉर्पोरेट्स व मेंबर्स के लिए रिज़र्व न किए जाएं।'
'[sports, एशिया_कप_2023]','भारत ने एशिया कप-2023 में सोमवार को बारिश से बाधित मैच में नेपाल को डकवर्थ लुईस नियम के तहत 10-विकेट से हरा दिया। भारत ने 23 ओवर में मिले 145 रनों के संशोधित लक्ष्य को 20.1 ओवर में हासिल कर लिया। इसके साथ ही भारत टूर्नामेंट के सुपर-4 चरण में पहुंच गया और रविवार को उसका सामना पाकिस्तान से होगा।'
'[sports]','बीसीसीआई के पूर्व अध्यक्ष सौरव गांगुली ने परिवार के साथ प्रीमियर लीग में आर्सेनल और मैनचेस्टर यूनाइटेड का मैच देखा। उन्होंने इंस्टाग्राम पर तस्वीरें शेयर कर लिखा, अपने पसंदीदा खेल को देखना एक अद्भुत अनुभव है। उन्होंने आगे कहा, इस देश (यूके) में फुटबॉल का माहौल बहुत शानदार और आईपीएल जैसा ही रोमांचक है। मैच बेहतरीन था।'
'[sports, एशिया_कप_2023]','एशिया कप 2023 के दौरान दर्शकों की ओर मिडल फिंगर दिखाने का वीडियो वायरल होने के बाद पूर्व भारतीय ओपनर गौतम गंभीर ने कहा कि कुछ पाकिस्तानी भारत विरोधी नारे लगा रहे थे। बकौल गंभीर, यह उनका नैचुरल रिऐक्शन था। साथ ही गंभीर ने दर्शकों के कोहली, कोहली नारे लगाने पर मिडल फिंगर दिखाने के दावे को खारिज किया।'
'[sports]','अल-हिलाल के ब्राज़ीलियाई फॉरवर्ड नेमार ने अपने पूर्व पीएसजी टीम के साथी खिलाड़ी लियोनेल मेसी के बारे में बात करते हुए बताया कि पीएसजी के लिए खेलने के दौरान उन्होंने व मेसी ने नर्क जैसा अनुभव किया। उन्होंने कहा, हमने (पीएसजी में) फिर से एकसाथ खेलना शुरू किया ताकि हम इतिहास बना सकें लेकिन दुर्भाग्य से ऐसा नहीं कर सके।'
'[sports]','लॉस ऐंजिलिस एफसी (एलएएफसी) के खिलाफ इंटर मियामी के फॉरवर्ड लियोनेल मेसी के गोल दागने में असफल रहने पर गायिका सेलेना गोमेज़ की प्रतिक्रिया वायरल हो गई है। एलएएफसी के गोलकीपर द्वारा मेसी के शॉट को रोकने के बाद सेलेना आश्चर्यचकित दिखीं। कमेंटेटर ने कहा, सेलेना की आंखों ने जो देखा उसपर उन्हें विश्वास नहीं हो रहा।'
'[sports, एशिया_कप_2023]','नेपाल ने एशिया कप 2023 में सोमवार को भारत के खिलाफ 48.2 ओवर में 230 रन बनाए। यह वनडे रैंकिंग में टॉप-10 में शामिल किसी टीम के खिलाफ उसका दूसरा सबसे बड़ा वनडे टोटल है। टॉप-10 में शामिल किसी टीम के खिलाफ नेपाल का सबसे बड़ा टोटल 238/10 है जो उसने 22 जून को वेस्टइंडीज़ के खिलाफ दर्ज किया था।'
'[sports, एशिया_कप_2023]','पूर्व भारतीय ओपनर गौतम गंभीर ने दर्शकों द्वारा कोहली, कोहली के नारे लगाने पर मिडल फिंगर दिखाई जिसका वीडियो वायरल हो गया है। एक फैन ने वीडियो पर प्रतिक्रिया देते हुए X पर लिखा, इसकी उम्मीद नहीं थी। एक अन्य ने लिखा, वह कोहली से जलते हैं। जबकि दूसरे ने लिखा, दर्शक धोनी के नारे लगा रहे या कोहली के?'
'[sports, एशिया_कप_2023]','पूर्व भारतीय कप्तान विराट कोहली ने सोमवार को पल्लेकेले में नेपाल के खिलाफ 14वें ओवर में मैदान पर नेपाली गाने कुटु मा कुटु पर डांस किया जिसका वीडियो वायरल हो गया है। वीडियो पर प्रतिक्रिया देते हुए एक फैन ने मज़ाक में लिखा, कोहली भाई कैच भी ले लो। आप यह बाद में भी कर सकते हैं।'
'[sports]','पूर्व भारतीय ओपनर गौतम गंभीर ने वनडे विश्व कप 2023 के लिए अपनी भारतीय टीम का एलान किया है। 15 सदस्यीय टीम में गंभीर ने रोहित शर्मा, शुबमन गिल, विराट कोहली, सूर्यकुमार यादव, केएल राहुल, इशान किशन, अक्षर पटेल, हार्दिक पंड्या, रवींद्र जडेजा, वॉशिंगटन सुंदर, प्रसिद्ध कृष्णा, मोहम्मद सिराज, कुलदीप यादव, जसप्रीत बुमराह और मोहम्मद शमी को शामिल किया है।'
'[sports, एशिया_कप_2023]','एशिया कप 2023 के लिए बीसीसीआई अध्यक्ष रॉजर बिन्नी और उपाध्यक्ष राजीव शुक्ला सोमवार को बाघा बॉर्डर से पाकिस्तान पहुंचे। पाकिस्तान क्रिकेट बोर्ड ने X पर तस्वीरें शेयर कर लिखा, पीसीबी मैनेजमेंट कमिटी के चेयरमैन ज़का अशरफ ने बीसीसीआई प्रतिनिधिमंडल का स्वागत किया। राजीव शुक्ला ने कहा, यह 2 दिवसीय दौरा राजनीतिक नहीं पूरी तरह से क्रिकेट को लेकर है।'
'[sports, एशिया_कप_2023]','एशिया कप 2023 में सोमवार को नेपाल के खिलाफ भारतीय खिलाड़ियों ने पहली 26 गेंदों पर 3 कैच छोड़े। पहले ओवर की अंतिम गेंद पर श्रेयस अय्यर ने स्लिप में कुशल भुर्तेल का कैच छोड़ा जबकि विराट कोहली ने दूसरे ओवर की पहली गेंद पर आसिफ शेख का कैच छोड़ा। बाद में विकेटकीपर इशान किशन ने भुर्तेल का कैच छोड़ा।'
'[sports]','दुनिया की नंबर-1 टेनिस खिलाड़ी इगा स्वियांतेक यूएस ओपन 2023 के राउंड ऑफ 16 में जेलेना ओस्टापेंको से हारकर बाहर हो गई हैं। 1 घंटे 48 मिनट तक चले मुकाबले में 22 वर्षीय इगा 6-3, 3-6, 1-6 के स्कोर से हार गईं। ओस्टापेंको पहली बार यूएस ओपन के क्वॉर्टर फाइनल में पहुंची हैं जहां उनका मुकाबला कोको गॉफ से होगा।'
'[sports]','भारतीय क्रिकेटर ऋषभ पंत ने वर्कआउट ड्रिल्स करने का अपना वीडियो इंस्टाग्राम पर शेयर किया है। उन्होंने कैप्शन में लिखा, भगवान का शुक्रिया। नाउम्मीदी में आशा की किरण दिख रही है। एक फैन ने उनके पोस्ट पर कमेंट किया, आपको जल्द ठीक होते देखना शानदार है। एक अन्य फैन ने लिखा, जल्द ठीक हो जाओ चैंपियन।'
'[sports]','बारबाडोस रॉयल्स के ओपनर रहकीम कॉर्नवॉल ने रविवार को कैरिबियन प्रीमियर लीग (सीपीएल) में सेंट किट्स ऐंड नेविस पेट्रियट्स के खिलाफ 45 गेंदों पर शतक जड़ा। शतक जड़ने के बाद उन्होंने बल्ला गिराकर जश्न मनाया जिसका वीडियो वायरल हो गया है। मैच में 30-वर्षीय कॉर्नवॉल 12 छक्कों और 4 चौकों की बदौलत 48 गेंदों पर 102-रन बनाकर रिटायर्ड हर्ट हुए।'
'[sports]','कमेंट्री के दौरान गौतम गंभीर ने 2010 में खेले गए भारत-पाकिस्तान मैच को लेकर कहा, मैंने नहीं...हरभजन सिंह ने मैच जिताया था। मेरा मानना है कि जो आखिरी रन बनाता है...वही मैच जिताता है। इसके बाद उन्हें ट्रोल कर दिया गया। एक फैन ने X पर लिखा, गज़ब का दोगलापन। एक अन्य ने लिखा, क्या वह व्यंग्य कर रहे हैं?'
'[sports]','अफगानिस्तानी स्पिनर मुजीब उर रहमान वनडे क्रिकेट में लगातार दो बार हिट विकेट आउट होने वाले पहले क्रिकेटर बन गए हैं। रविवार को एशिया कप-2023 के मैच में बांग्लादेश के तस्कीन अहमद की गेंद पर मुजीब 4(8) रन पर हिट विकेट आउट हुए। वहीं, मुजीब 26 अगस्त को पाकिस्तानी पेसर शाहीन अफरीदी की गेंद पर हिट विकेट आउट हुए थे।'
'[sports, एशिया_कप_2023]','भारतीय कप्तान रोहित शर्मा ने एशिया कप 2023 में सोमवार को नेपाल के खिलाफ टॉस जीतकर पहले गेंदबाज़ी करने का फैसला किया। अंतर्राष्ट्रीय क्रिकेट के इतिहास में नेपाल के खिलाफ भारत का यह पहला मैच है। भारत ने अपने पिछले मैच के प्लेइंग इलेवन में एक बदलाव करते हुए जसप्रीत बुमराह की जगह मोहम्मद शमी को शामिल किया है।'
'[sports, एशिया_कप_2023]','एशिया कप-2023 की अंकतालिका में ग्रुप ए में 3 अंकों के साथ पाकिस्तानी टीम शीर्ष पर है और वह सुपर 4 चरण में पहुंच चुकी है। इस ग्रुप में भारत (1 अंक) दूसरे जबकि नेपाल (0 अंक) आखिरी स्थान पर है। ग्रुप बी में श्रीलंका (2 अंक) पहले, बांग्लादेश (2 अंक) दूसरे और अफगानिस्तान (0 अंक) आखिरी स्थान पर है।'
'[sports]','तेज़ गेंदबाज़ जसप्रीत बुमराह की पत्नी संजना गणेशन ने बेटे को जन्म दिया है और कपल ने उसका नाम अंगद रखा है। कपल ने सोशल मीडिया पर एक तस्वीर शेयर की है जिसमें बुमराह व संजना के हाथ के साथ बच्चे का हाथ दिख रहा है। कपल ने लिखा, हमारे छोटे से परिवार में नए सदस्य का आगमन हुआ है।'
'[sports]','पूर्व भारतीय अंपायर पिलू रिपोर्टर का रविवार को मुंबई (महाराष्ट्र) में 84 वर्ष की आयु में निधन हो गया। रिपोर्टर मस्तिष्क संबंधी विकारों से पीड़ित थे और लंबे समय से बीमार थे। गौरतलब है, 1986 में पाकिस्तान-वेस्टइंडीज के बीच लाहौर टेस्ट में वीके रामास्वामी के साथ रिपोर्टर ने अंपायरिंग की थी और वे न्यूट्रल अंपायरों की पहली जोड़ी बने थे।'
'[sports]','फुटबॉल क्लब मोहन बागान सुपर जायंट ने डूरंड कप-2023 के फाइनल में रविवार को ईस्ट बंगाल को 1-0 से हरा दिया। मोहन बागान ने 23 साल बाद डूरंड कप का खिताब जीता और टीम के लिए यह 17वीं खिताबी जीत है। ऑस्ट्रेलिया के रहने वाले दिमित्री पेट्राटोस ने अपनी टीम मोहन बागान के लिए 71वें मिनट में निर्णायक गोल किया।'
'[sports]','चेस विश्व कप में 5 बार के वर्ल्ड चेस चैंपियनशिप के विजेता मैग्नस कार्लसन से हारने वाले ग्रैंडमास्टर आर प्रग्नानंदा ने कहा है, ऐसा नहीं है कि कार्लसन को हराया नहीं जा सकता है। उन्होंने कहा, निश्चित तौर पर वह मज़बूत हैं...लेकिन वह मैच हारते भी हैं। 18-वर्षीय प्रग्नानंदा चेस विश्व कप के अब तक के सबसे युवा फाइनलिस्ट हैं।'
'[sports]','रेड बुल के 25 वर्षीय डच ड्राइवर मैक्स वर्स्टैपन ने रविवार को इटैलियन ग्रां प्री जीत लिया। इसके साथ ही लगातार 10 फॉर्मूला वन रेस जीतने वाले पहले ड्राइवर बनकर उन्होंने इतिहास रच दिया। लगातार सर्वाधिक फॉर्मूला वन जीत का पिछला रिकॉर्ड सेबैस्चियन वेटेल के नाम था जिन्होंने 2013 में लगातार 9 रेस जीती थीं।'
'[sports]','रिपोर्ट्स के अनुसार, एशियाई क्रिकेट परिषद कोलंबो में भारी बारिश के पूर्वानुमान के बीच एशिया कप के सुपर 4 स्टेज के मैचों के वेन्यू में बदलाव के लिए श्रीलंका क्रिकेट और टूर्नामेंट के मेज़बान पाकिस्तान क्रिकेट बोर्ड के साथ चर्चा कर रहा है। बकौल रिपोर्ट्स, इसके लिए पल्लेकेले, दांबुला और हंबनटोटा जैसे जगहों को लेकर चर्चा जारी है।'
'[sports]','रिपोर्ट्स के अनुसार, भारतीय पेसर जसप्रीत बुमराह सोमवार को होने वाले एशिया कप 2023 के मैच में नेपाल के खिलाफ नहीं खेलेंगे। बुमराह निजी कारणों से मुंबई लौट आए हैं। बकौल रिपोर्ट्स, वह सुपर 4 स्टेज के लिए श्रीलंका लौटेंगे। रिपोर्ट में आगे कहा गया है कि नेपाल के खिलाफ प्लेइंग इलेवन में उनकी जगह मोहम्मद शमी लेंगे।'
'[sports]','एशिया कप 2023 में पाकिस्तान के खिलाफ मैच में भारतीय बल्लेबाज़ रोहित शर्मा, विराट कोहली और शुबमन गिल के असफल होने के बारे में बात करते हुए पूर्व भारतीय क्रिकेटर सुनील गावस्कर ने कहा है कि यह बड़ी चिंता नहीं है। उन्होंने कहा, क्रिकेट में ये चीज़ें होती रहती हैं, ऐसे दिन भी आएंगे जब सामने गेंदबाज़ बहुत अच्छे होंगे।'
'[sports, एशिया_कप_2023]','बांग्लादेश ने रविवार को लाहौर में अफगानिस्तान के खिलाफ एशिया कप-2023 के अपने मैच में 334/5 का टोटल बनाकर विदेशी ज़मीन पर वनडे क्रिकेट इतिहास का अपना सबसे बड़ा स्कोर दर्ज किया। इससे पहले बांग्लादेश ने विदेशी ज़मीन पर अपना सबसे बड़ा वनडे स्कोर 20 जून 2019 को बनाया था जब उसने नॉटिंघम में ऑस्ट्रेलिया के खिलाफ 333/8 बनाए थे।'
'[sports, एशिया_कप_2023]','एशिया कप-2023 में पाकिस्तान के खिलाफ भारत के पहले मुकाबले के बारिश के कारण रद्द होने के बाद दोनों टीमों को 1-1 अंक दिये गए। भारत का मुकाबला अब सोमवार को कैंडी में नेपाल से होगा। अगर यह मैच रद्द हुआ तो भारत को एक अंक मिलेगा और वह 2 अंकों के साथ सुपर-4 चरण के लिए क्वॉलिफाई कर लेगा।'
'[sports]','भारत की 17-वर्षीय महिला ग्रैंडमास्टर दिव्या देशमुख ने टाटा स्टील चेस इंडिया रैपिड (महिला) टूर्नामेंट जीत लिया है। दिव्या ने 9 राउंड में 7 अंक हासिल कर यह टूर्नामेंट जीता। पहली बार इस टूर्नामेंट में हिस्सा ले रहीं दिव्या ने पहले राउंड में भारत की नंबर 1 महिला चेस खिलाड़ी कोनेरू हम्पी को भी हराया था।'
'[sports]','पीसीबी के पूर्व चेयरमैन नजम सेठी ने भारत-पाकिस्तान मैच रद्द होने पर श्रीलंका में एशिया कप-2023 की मेज़बानी को लेकर एशियाई क्रिकेट परिषद (एसीसी) की आलोचना की है। उन्होंने कहा, मैंने यूएई में खेलने का आग्रह किया लेकिन एसीसी ने कहा कि दुबई में बहुत गर्मी है। बकौल सेठी, दुबई में एशिया कप-2022 इतनी ही गर्मी में खेला गया था।'
'[sports, एशिया_कप_2023]','मोहम्मद कैफ ने कहा है कि फिट होने के बाद इशान किशन की जगह केएल राहुल वनडे विश्व कप में भारतीय प्लेइंग इलेवन में शामिल होंगे। इस पर गौतम गंभीर ने कहा, विश्व कप जीतने के लिए नाम ज़रूरी है या फॉर्म? गंभीर ने कहा, अगर कोहली या रोहित ने लगातार 4 अर्धशतक लगाए होते तब भी आप ऐसा कहते?'
'[sports]','एशिया कप-2023 में भारत-पाकिस्तान मैच के बारिश के चलते रद्द होने के बाद पाकिस्तानी खिलाड़ियों के साथ हंसी-मज़ाक करते भारतीय टीम के पूर्व कप्तान विराट कोहली की तस्वीर वायरल हो गई है। प्रतिक्रिया में एक फैन ने लिखा, वह हर क्रिकेटर के लिए एक आइडल हैं। अन्य फैन ने लिखा, वह बिना किसी नफरत के पाकिस्तानी खिलाड़ियों से मिलते हैं।'
'[sports]','कैंसर से जूझ रहे केकेआर के पूर्व गेंदबाज़ी कोच व ज़िम्बाब्वे के क्रिकेट लेजेंड हीथ स्ट्रीक का 49-साल की उम्र में निधन हो गया है। उनकी पत्नी ने फेसबुक पोस्ट में लिखा कि स्ट्रीक ने रविवार सुबह अपने घर पर अंतिम सांस ली। बीते माह भी उनके निधन की खबर सामने आई थी लेकिन तब वह अफवाह साबित हुई थी।'
'[sports, national]','भारतीय क्रिकेटर युजवेंद्र चहल ने सीकर (राजस्थान) में कथावाचक धीरेंद्र शास्त्री से मिलने के बाद X (ट्विटर) पर एक वीडियो शेयर किया है और लिखा, जय सीताराम। उन्होंने कहा, मुझे ऐसा महसूस हुआ जैसे मैं काफी वर्षों से उनको जानता हूं। मैंने हमेशा टीवी में उनको देखा था आज पहली बार मिला हूं और जल्द ही उनसे मिलने वापस आऊंगा।'
'[world, sports]','पाकिस्तान के पूर्व प्रधानमंत्री शहबाज़ शरीफ ने एशिया कप-2023 में भारत-पाकिस्तान मैच के दौरान उनमें (भारतीय टीम) शाहीन का सामना करने का दम नहीं है ट्वीट किया जिसको लेकर वह ट्रोल हो रहे हैं। एक सोशल मीडिया यूज़र ने लिखा, हम गरीबों को ज़्यादा परेशान नहीं करते। अन्य यूज़र ने लिखा, अपने देश पर ध्यान दो भाई...क्रिकेट भूल जाओ।'
'[sports]','पूर्व क्रिकेटर इरफान पठान ने बारिश के चलते एशिया कप-2023 में भारत-पाकिस्तान मैच रद्द होने के बाद पाकिस्तान को ट्रोल किया है और उनका ट्वीट वायरल हो गया है। इरफान ने लिखा, आज हमारे पड़ोसियों के बहुत सारे टीवी बच गए। भारतीय टीम द्वारा पहले बल्लेबाज़ी करते हुए 266 रन पर ऑल-आउट होने के बाद यह मैच रद्द हुआ था।'
'[sports, एशिया_कप_2023]','एशिया कप के इतिहास में पहली बार तेज़ गेंदबाज़ों ने एक पारी के सभी 10-विकेट झटके हैं। भारत-पाकिस्तान के बीच शनिवार को हुए मैच में पाकिस्तानी गेंदबाज़ शाहीन अफरीदी ने 4 विकेट जबकि नसीम शाह और हारिस रऊफ ने 3-3 विकेट लिए। बारिश के कारण रद्द हुए मैच में तीनों गेंदबाज़ों ने 27.5 ओवर में 129 रन देकर 10-विकेट लिए।'
'[sports]','पाकिस्तानी तेज़ गेंदबाज़ हारिस रऊफ ने शनिवार को एशिया कप 2023 में भारत के खिलाफ मैच में भारतीय बल्लेबाज़ इशान किशन को आउट करने के बाद उनकी ओर आक्रामक इशारा किया जिसका वीडियो वायरल हो गया है। वीडियो में रऊफ उन्हें पविलियन जाने का इशारा करते दिखे। मैच में इशान 81 गेंदों पर 82 रन बनाकर आउट हुए।'
'[sports]','एशिया कप 2023 में शनिवार को पाकिस्तानी तेज़ गेंदबाज़ हारिस रऊफ की गेंद पर भारतीय बल्लेबाज़ श्रेयस अय्यर का बल्ला टूट गया जिसकी तस्वीर वायरल हो गई है। यह वाकया पारी के 8वें ओवर का है और इसके बाद रऊफ ने 10वें ओवर में अय्यर को आउट कर दिया। अय्यर ने मैच में 9 गेंद पर 14 रन बनाए।'
'[sports]','पाकिस्तानी ऑल-राउंडर शादाब खान ने एशिया कप 2023 में भारत के खिलाफ मैच में भारतीय ऑल-राउंडर हार्दिक पंड्या के जूते के फीते बांधे जिसकी तस्वीर वायरल हो गई है। तस्वीर पर प्रतिक्रिया देते हुए एक फैन ने X पर लिखा, यह शानदार है, फैन्स को इनसे सीखना चाहिए। एक अन्य फैन ने लिखा, खेल मतभेद को खत्म करता है।'
'[sports, एशिया_कप_2023]','एशिया कप 2023 के ग्रुप ए में शनिवार को भारत-पाकिस्तान मैच बारिश के कारण रद्द हो गया और दोनों टीमों को 1-1 अंक मिले। बारिश से बाधित मैच में भारत ने पहले बल्लेबाज़ी करते हुए 48.5 ओवर में 266 रन बनाए। इसके साथ ही पाकिस्तान 2 मैचों में 3 अंक के साथ टूर्नामेंट के सुपर-4 चरण में पहुंच गया है।'
'[sports]','एशियन हॉकी 5एस वर्ल्ड कप क्वॉलिफायर के फाइनल में भारत ने पाकिस्तान को 6-4 से हरा दिया है। निर्धारित समय में मैच 4-4 की बराबरी पर था और पेनल्टी शूटआउट में भारत ने 2 गोल दागे व एक भी गोल नहीं खाया। वहीं, ओमान ने कांस्य पदक मैच में मलेशिया को हराकर टूर्नामेंट में तीसरा स्थान हासिल किया।'
'[sports, entertainment]','भारतीय क्रिकेटर केेएल राहुल और उनकी पत्नी व ऐक्ट्रेस अथिया शेट्टी ने घाटी सुब्रमण्यम स्वामी मंदिर (कर्नाटक) में दर्शन किए जिसकी तस्वीर ऑनलाइन सामने आई है। गौरतलब है, मुख्य कोच राहुल द्रविड़ ने बताया था कि एशिया कप 2023 में राहुल शुरुआती 2 मैचों से बाहर हो गए हैं और वह बाद में श्रीलंका में भारतीय टीम से जुड़ेंगे।'
'[sports]','कैंडी (श्रीलंका) में एशिया कप 2023 में भारत-पाकिस्तान मैच के दौरान स्टेडियम में राम सिया राम गाना बजने का वीडियो वायरल हो गया है। वीडियो में भारतीय ऑल-राउंडर हार्दिक पंड्या के छक्का जड़ने के बाद बैकग्राउंड में यह गाना बजते हुए सुना जा सकता है। गौरतलब है, पंड्या ने मैच में 90 गेंदों पर 87 रन बनाए।'
'[sports]','एशिया कप 2023 में भारत-पाकिस्तान मैच में बारिश से खेल बाधित होने के दौरान भारतीय कप्तान रोहित शर्मा ने कैमरामैन से उनका वीडियो नहीं बनाने को कहा जिसका वीडियो वायरल हो गया है। एक फैन ने X पर कमेंट किया, वह अपना गार्ड ठीक करने के लिए ट्राउज़र उतारने वाले हैं। एक अन्य फैन ने लिखा, वह निराश क्यों है?'
'[sports]','भारतीय कप्तान रोहित शर्मा द्वारा पाकिस्तानी तेज़ गेंदबाज़ शाहीन अफरीदी की आउटस्विंगर गेंद मिस करने पर पूर्व भारतीय कप्तान विराट कोहली की प्रतिक्रिया वायरल हो गई है। वीडियो में कोहली ड्रेसिंग रूम में बैठे नज़र आ रहे हैं और वह गेंद के बाद चौंकते हुए दिखे। गौरतलब है, मैच में शाहीन ने रोहित और कोहली दोनों को बोल्ड आउट किया।'
'[sports]','पाकिस्तानी तेज़ गेंदबाज़ शाहीन अफरीदी एक ही पारी में रोहित शर्मा और विराट कोहली को बोल्ड आउट करने वाले पहले गेंदबाज़ बन गए हैं। 23-वर्षीय शाहीन ने पांचवें ओवर की आखिरी गेंद पर रोहित को बोल्ड किया और सातवें ओवर की तीसरी गेंद पर कोहली को बोल्ड किया। मैच में रोहित 11(22) रन और कोहली 4(7) रन बनाकर आउट हुए।'
'[sports]','भारतीय बल्लेबाज़ विराट कोहली से लगातार तुलना होने के सवाल पर पाकिस्तानी कप्तान बाबर आज़म ने कहा, इस बहस को प्रशंसकों पर छोड़ दें...मैं इसपर टिप्पणी नहीं करना चाहता क्योंकि हर किसी का अपना दृष्टिकोण है। उन्होंने आगे कहा, वह मुझसे बड़े हैं और मुझे अपने से बड़ों का सम्मान करना सिखाया गया है...चाहे वे किसी भी देश से हों।'
'[sports, एशिया_कप_2023]','भारतीय कप्तान रोहित शर्मा ने शनिवार को एशिया कप 2023 में पाकिस्तान के खिलाफ मैच में टॉस जीतकर पहले बल्लेबाज़ी करने का फैसला किया। भारतीय प्लेइंग इलेवन में श्रेयस अय्यर को शामिल किया गया है जो मार्च के बाद पहली बार अंतर्राष्ट्रीय मैच खेल रहे हैं। प्लेइंग इलेवन में स्पिनरों में रवींद्र जडेजा और कुलदीप यादव शामिल हैं।'
'[sports, एशिया_कप_2023]','भारत और पाकिस्तान ने एक-दूसरे के खिलाफ 132 वनडे मैच खेले हैं जिनमें से भारत ने 55 और पाकिस्तान ने 73 मैच जीते हैं जबकि 4 मैचों का कोई नतीजा नहीं निकला। वहीं, वनडे एशिया कप में दोनों टीमें 13 बार भिड़ी हैं जिनमें से भारत ने 7 और पाकिस्तान ने 5 मुकाबले जीते हैं जबकि एक मैच बेनतीजा रहा।'
'[sports, एशिया_कप_2023]','पूर्व भारतीय ऑल-राउंडर इरफान पठान ने एशिया कप-2023 में पाकिस्तान के खिलाफ मैच के लिए अपना भारतीय प्लेइंग इलेवन चुना है। उन्होंने रोहित शर्मा और शुबमन गिल को ओपनर चुना है जबकि उनके बाद इशान किशन, विराट कोहली, श्रेयस अय्यर, रवींद्र जडेजा और हार्दिक पंड्या हैं। उन्होंने कुलदीप यादव, मोहम्मद शमी, जसप्रीत बुमराह और मोहम्मद सिराज को गेंदबाज़ चुना है।'
'[sports]','वनडे एशिया कप इतिहास में भारत के लिए सर्वाधिक रन (21 पारियों में 971 रन) बनाने का रिकॉर्ड सचिन तेंदुलकर के नाम है। उनके बाद रोहित शर्मा (745), एमएस धोनी (648) और विराट कोहली (613) हैं। वहीं, वनडे एशिया कप में इरफान पठान ने भारत के लिए सर्वाधिक 22 विकेट लिए हैं जबकि दूसरे स्थान पर रवींद्र जडेजा (19) हैं।'
'[sports]','शतरंज विश्व कप 2023 में उप-विजेता रहे 18-वर्षीय भारतीय ग्रैंडमास्टर आर प्रग्नानंदा को शुक्रवार को केंद्रीय खेल मंत्री अनुराग ठाकुर ने सम्मानित किया। ठाकुर ने कहा, प्रग्नानंदा कम उम्र में मानसिक रूप से मज़बूत व परिपक्व हो गए हैं। बकौल अनुराग, प्रग्नानंदा ने खुद को जिस तरह से मानसिक व शारीरिक रूप से तैयार किया वह वास्तव में सराहनीय है।'
'[sports]','पाकिस्तान के पूर्व कप्तान राशिद लतीफ ने एशिया कप-2023 की जर्सी पर मेज़बान पाकिस्तान का नाम नहीं होने पर एशियाई क्रिकेट परिषद (एसीसी) की आलोचना की है। दरअसल, आयोजन में शामिल टीमों की जर्सी पर मेज़बान का नाम छपा होता है। उन्होंने कहा, यह अस्वीकार्य है और एसीसी को इस पर स्पष्टीकरण देना चाहिए क्योंकि यह उनका टूर्नामेंट है।'
'[sports]','पाकिस्तान ने एशिया कप 2023 में कैंडी (श्रीलंका) में खेले जाने वाले भारत के खिलाफ मैच के लिए अपने प्लेइंग इलेवन का एलान कर दिया है। पाकिस्तान ने 30 अगस्त को मुल्तान में नेपाल के खिलाफ खेले गए टूर्नामेंट के पहले मैच के प्लेइंग इलेवन में कोई बदलाव नहीं किया है। यह मैच इस साल भारत-पाकिस्तान का पहला मैच होगा।'
'[sports, national]','इंडिगो ने अपने X हैंडल पर चेस वर्ल्ड कप 2023 के उप-विजेता 18-वर्षीय ग्रैंडमास्टर आर प्रग्नानंदा व उनकी मां के साथ एक तस्वीर और विमान के क्रू सदस्यों द्वारा उन्हें दिए गए एक लिखित नोट की तस्वीर शेयर की है। नोट में लिखा है, प्रग्नानंदा, आप हमारे देश का गौरव हैं। आपके साथ यात्रा करना हमारे लिए सौभाग्य है।'
'[sports, एशिया_कप_2023]','पूर्व भारतीय कप्तान विराट कोहली ने एशिया कप मैच से पहले पाकिस्तान के तेज़ गेंदबाज़ हारिस रऊफ से मुलाकात की जिसकी तस्वीरें वायरल हो गई हैं। तस्वीरों में कोहली और हारिस हंसते और एक-दूसरे से गले मिलते दिखे। तस्वीरों पर प्रतिक्रिया देते हुए एक फैन ने ट्वीट किया, सच्चा भाईचारा। एक अन्य ने मज़ाक में कहा, दोनों की चवन्नी मुस्कान।'
'[sports]','पाकिस्तान के क्रिकेट कप्तान बाबर आज़म को उनके परिवार ने तोहफे के तौर पर 8 करोड़ पाकिस्तानी रुपए की ऑडी ई-ट्रॉन दी है जिसकी तस्वीरें ऑनलाइन सामने आई हैं। एक वीडियो भी ऑनलाइन सामने आया है जिसमें बाबर गिफ्ट लेने के बाद आभार व्यक्त करते दिखे। बाबर फिलहाल एशिया कप 2023 में खेल रहे हैं।'
'[sports]','20 बार के ग्रैंड स्लैम चैंपियन रॉजर फेडरर शुक्रवार को ज़्यूरिख डायमंड लीग में नीरज चोपड़ा का मैच देखने पहुंचे जिसकी तस्वीर सोशल मीडिया पर वायरल हो गई है। भारतीय जैवलिन थ्रोअर नीरज चोपड़ा ने प्रतियोगिता में 85.71 मीटर का थ्रो कर सिल्वर जीता। वहीं, चेक गणराज्य के जैकब वाडलेच ने 85.86 मीटर दूर भाला फेंककर पहला स्थान हासिल किया।'
'[sports]','पूर्व भारतीय कप्तान सौरव गांगुली ने कहा है कि कोच, कप्तान और चयनकर्ताओं को हार्दिक पंड्या को टेस्ट क्रिकेट खेलने के लिए राज़ी करना चाहिए। उन्होंने कहा, हार्दिक की गेंदबाज़ी की ज़रूरत भारत में नहीं पड़ सकती है...लेकिन विदेशों में वह टीम को संतुलन प्रदान करते हैं। उन्हें विदेशों में टेस्ट खेलने चाहिए और रोज़ 10 ओवर गेंदबाज़ी करनी चाहिए।'
'[sports]','वर्ल्ड ऐथलेटिक्स चैंपियनशिप में स्वर्ण पदक विजेता नीरज चोपड़ा ने रजत पदक विजेता पाकिस्तानी जैवलिन थ्रोअर अरशद नदीम को साथ बुलाकर तस्वीर खिंचवाने पर कहा है कि उन्हें बुरा लगा क्योंकि नदीम के पास पाकिस्तानी झंडा नहीं था। नीरज ने आगे कहा, झंडा न होने पर अरशद भी दुखी थे लेकिन उन्हें बाद में झंडा मिल गया था।'
'[sports, एशिया_कप_2023]','एशिया कप 2023 में अगर भारत-पाकिस्तान मैच बारिश के कारण बाधित होता है तो रिज़ल्ट के लिए दोनों टीमों को कम-से-कम 20 ओवर खेलना होगा। वहीं, मैच रद्द होने पर दोनों टीमों को 1-1 अंक मिलेगा। इसके बाद पाकिस्तान सुपर-4 चरण के लिए क्वॉलिफाई कर लेगा जबकि भारत को अगले चरण में पहुंचने के लिए नेपाल को हराना होगा।'
'[sports]','भारत के 17 वर्षीय ग्रैंडमास्टर गुकेश डी आधिकारिक तौर पर विश्वनाथन आनंद को पछाड़कर भारत के नंबर-1 शतरंज खिलाड़ी बन गए हैं। आनंद लगातार 37 वर्षों से पहले स्थान पर काबिज़ थे। वर्ल्ड रैंकिंग्स में गुकेश डी फिलहाल 2758 रेटिंग के साथ 8वें स्थान पर हैं जबकि आनंद 2754 रेटिंग के साथ 9वें स्थान पर हैं।'
'[sports]','यूपी टी20 में गुरुवार को काशी रुद्रस के खिलाफ सुपर ओवर में बल्लेबाज़ रिंकू सिंह ने ऑफ-स्पिनर शिवा सिंह की गेंद पर लगातार 3 छक्के जड़कर मेरठ मैवरिक्स को जीत दिलाई। दरअसल, दोनों टीमों के 181 रनों का स्कोर बनाने के बाद मैच सुपर ओवर में गया था और मेरठ मैवरिक्स को जीत के लिए 17 रनों की ज़रूरत थी।'
'[sports, national]','बॉडीबिल्डिंग के लिए मशहूर तिहाड़ जेल के असिस्टेंट सुपरिंटेंडेंट दीपक शर्मा द्वारा ठगी का आरोप लगाने के बाद हरियाणा निवासी महिला रेसलर रौनक गुलिया ने मंगलवार को खुदकुशी करने की कोशिश की। दीपक ने आरोप लगाया था कि रौनक और उनके पति अंकित ने हेल्थ प्रोडक्ट्स के कारोबार में निवेश के बहाने उनसे ₹50 लाख ठग लिए थे।'
'[sports]','दक्षिण अफ्रीकी बल्लेबाज़ डेविड मिलर ने अपनी गर्लफ्रेंड कैमिला हैरिस के साथ सगाई कर ली है जिसकी पुष्टि उन्होंने दोनों की तस्वीरें शेयर करते हुए की है। मिलर ने लिखा, उसने हां कहा। कैमिला, अच्छी रिंग है न? कैमिला ने लिखा, यह मेरे जीवनसाथी संग जीवन का सबसे अच्छा समय है। मैं तुमसे प्यार करती हूं।'
'[sports]','वायाकॉम18 समूह को गुरुवार को टीम इंडिया के घरेलू मैचों के डिजिटल और टीवी राइट्स मिल गए। यह अधिकार आईपीएल के अलावा भारत में बीसीसीआई द्वारा संचालित सभी अंतर्राष्ट्रीय और घरेलू क्रिकेट पर लागू होगा जिसके लिए बीसीसीआई को 5 साल के लिए ₹5,963 करोड़ मिलेंगे। वहीं, बीसीसीआई आईपीएल मीडिया राइट्स से 2023-27 अवधि के लिए ₹48,390 करोड़ भी कमाएगा।'
'[sports]','ऑस्ट्रेलिया के खिलाफ भारत के वनडे विश्व कप 2023 के पहले मैच के टिकट 10 मिनट में बिक गए हैं। यह मैच 8 अक्टूबर को एमए चिदंबरम स्टेडियम (चेन्नई) में होगा जिसके टिकटों की ऑनलाइन बिक्री गुरुवार रात 8 बजे शुरू हुई थी। गौरतलब है, 5 अक्टूबर से शुरू हो रहे वनडे वर्ल्ड कप का फाइनल 19 नवंबर को होगा।'
'[sports]','भारत के ओलंपिक्स स्वर्ण पदक विजेता जैवलिन थ्रोअर नीरज चोपड़ा शुक्रवार को ज़्यूरिख डायमंड लीग में 85.71 मीटर का थ्रो कर दूसरे स्थान पर रहे। वहीं, चेक गणराज्य के जैकब वाडलेच ने उनसे 0.15 मीटर दूर 85.86 मीटर पर भाला फेंककर गोल्ड जीत लिया। नीरज ने इस साल दोहा और लुसाने में डायमंड लीग में शीर्ष स्थान हासिल किया था।'
'[sports]','श्रीलंका ने पल्लेकेले में खेले गए एशिया कप 2023 के अपने पहले मैच में बांग्लादेश को 5 विकेट से हरा दिया। श्रीलंका की यह लगातार 11वीं वनडे जीत है जो वनडे क्रिकेट के इतिहास में उसकी लगातार सर्वाधिक जीत है। श्रीलंका ने बांग्लादेश को 42.4 ओवर में 164 रनों पर ऑल-आउट किया और 39 ओवर में लक्ष्य हासिल कर लिया।'
'[sports, national]','प्रधानमंत्री नरेंद्र मोदी ने चेस वर्ल्ड कप-2023 के उप-विजेता रहे भारत के आर प्रग्नानंदा से गुरुवार को अपने आधिकारिक आवास पर मुलाकात की। प्रग्नानंदा ने प्रधानमंत्री के लिए X पर लिखा, मुझे व मेरे माता-पिता को प्रोत्साहन देने वाले शब्दों के लिए धन्यवाद सर। इस पोस्ट के जवाब में प्रधानमंत्री ने लिखा, आप जुनून व दृढ़ता का प्रतीक हैं।'
'[technology]','एप्पल सोमवार से आईफोन यूज़र्स के लिए आईओएस 17 सॉफ्टवेयर जारी करेगी। आईफोन 15 सीरीज़, 14 सीरीज़, 13 सीरीज़, 12 सीरीज़, 11 सीरीज़, आईफोन एक्सएस, आईफोन एक्सएस मैक्स, आईफोन एक्सआर और आईफोन एसई (सेकेंड जेनेरेशन या उसके बाद वाले) पर लेटेस्ट आईओएस 17 वर्ज़न मिलेगा। आईफोन 8 प्लस और आईफोन एक्स के लिए आईओएस 17 नहीं आएगा।'
'[technology]','ऐस्ट्रोनॉमी फोटोग्राफर ऑफ दी इयर 2023 प्रतियोगिता में एंड्रोमेडा आकाशगंगा के पास पहले कभी ना दिखे बड़े प्लाज़्मा आर्क की तस्वीर ने शीर्ष पुरस्कार जीता। लोअर टेंड्रिल्स ऑफ स्प्राइट की एक तस्वीर को स्काईकेप्स विनर श्रेणी में विजेता घोषित किया गया। प्रश्न चिह्न की तरह दिखने वाले सूर्य के फिलामेंट की तस्वीर ने अवर सन की श्रेणी में पुरस्कार जीता।'
'[technology]','जापान के एक शौकिया ऐस्ट्रोनॉमर ने बृहस्पति पर तेज़ प्रकाश देखा जिसका वीडियो जारी हुआ है। कहते हैं कि ऐसा प्रकाश हमारे सौर मंडल के छोर पर मौजूद ऐस्टेरॉयड-कॉमेट के कारण बनता है जो बृहस्पति के वायुमंडल को प्रभावित करते हैं। माना जा रहा है कि यह बृहस्पति पर दिखे अब तक के सबसे तेज़ प्रकाश में से एक है।'
'[technology]','अंतरिक्षयात्री एंड्रियस मोगन्सन ने आईएसएस से ली गई बादलों से ढकी पृथ्वी की तस्वीरें शेयर की हैं। उन्होंने लिखा, बादल रोज़ाना हमारे ग्रह के...विशाल क्षेत्र पर मंडराते हैं...और पृथ्वी के जलवायु को अनुकूल बनाने में महत्वपूर्ण भूमिका निभाते हैं। उन्होंने कहा, पृथ्वी से टकराने वाले सूर्य के प्रकाश को...पृथ्वी ऐब्ज़ॉर्ब कर लेती है या यह स्पेस में रिफ्लेक्ट होता है।'
'[technology]','विलुप्त मानी जाने वाली दुर्लभ हैंडफिश कई वर्षों के बाद ऑस्ट्रेलिया के एक समुद्र तट पर देखी गई है। इसे देखने वाली एक महिला ने कहा, वह छोटी...टॉडफिश की तरह दिख रही थी...लेकिन करीब से देखने पर मैंने हाथ की आकृति वाले उसके फिन्स पहचान लिए। ये लुप्तप्राय प्रजातियां समुद्र तल पर चलने के लिए अपने हाथ इस्तेमाल करती हैं।'
'[technology]','एस्ट्रोनॉट एंड्रियास मोगेन्सन ने अंतरिक्ष से ली गई नामीब रेगिस्तान (अफ्रीका) की तस्वीरें X पर शेयर की हैं। उन्होंने लिखा, यह शायद दुनिया का सबसे पुराना रेगिस्तान है...जो 55-80 मिलियन वर्ष पुराना है...रेत के टीलों से थोड़ा अंदर की ओर ब्रुककारोस पर्वत है। उन्होंने कहा, अंतरिक्ष से देखने पर यह उल्का पिंड जैसा दिखता है...लेकिन वास्तव में...यह एक काल्डेरा है।'
'[miscellaneous, technology]','मैसूर के दीवान रहे सर एम विश्वेश्वरैया की जयंती पर भारत में नैशनल इंजीनियर्स डे मनाया जाता है। उनका जन्म 15 सितंबर 1861 को कर्नाटक में हुआ था और वह पेशे से सिविल इंजीनियर थे। प्रधानमंत्री नरेंद्र मोदी ने इंजीनियरों को शुभकामनाएं देते हुए लिखा, उनका इनोवेटिव दिमाग और अथक समर्पण हमारे देश की प्रगति की रीढ़ रहा है।'
'[business, technology]','टाइम मैगज़ीन ने माइक्रोसॉफ्ट को दुनिया की 10 सबसे बेहतरीन कंपनियों में पहला स्थान दिया है। इसके बाद सूची में एप्पल, अल्फाबेट, मेटा प्लैटफॉर्म्स, एक्सेंचर, फाइज़र, अमेरिकन एक्सप्रेस, इलेक्ट्रिसाइट डी फ्रांस, बीएमडब्ल्यू ग्रुप और डेल टेक्नोलॉजीज़ शामिल हैं। टाइम की 100 बेहतरीन कंपनियों की सूची में इन्फोसिस एकमात्र भारतीय कंपनी है जिसे 64वां स्थान दिया गया है।'
'[technology]','एप्पल ने आईफोन 15 सीरीज़ पेश करने के बाद भारत में आईफोन 14, आईफोन 14 प्लस और आईफोन 13 की कीमतों में कटौती की है। ₹79,900 में लॉन्च हुए आईफोन 14 (128 जीबी) की कीमत अब ₹69,900 हो गई है। वहीं, ₹89,900 पर लॉन्च हुए आईफोन 14 प्लस की कीमत ₹79,900 और आईफोन 13 की कीमत ₹59,900 हो गई है।'
'[technology]','इसरो द्वारा निर्मित नैविगेशन टेक्नोलॉजी नाविक (नैविगेशन विद इंडियन कॉन्स्टेलेशन) को आईफोन 15 प्रो और प्रो मैक्स मॉडल्स सपोर्ट करेंगे। इसरो ने कहा कि यह टेक्नोलॉजी 20 मीटर तक की सटीकता के साथ सटीक लोकेशन ट्रैकिंग के लिए 7 सैटेलाइट्स पर आधारित है। इसका कवरेज क्षेत्र भारत और भारतीय सीमा से 1,500 किलोमीटर दूर तक है।'
'[technology]','भारत में आईफोन 15 की कीमत ₹79,900, आईफोन 15 प्लस की ₹89,900, आईफोन 15 प्रो की ₹1,34,900 और आईफोन प्रो मैक्स की कीमत ₹1,59,900 से शुरू होगी। वहीं, अमेरिका में आईफोन 15 की शुरुआती कीमत $799 (₹66,208), यूके में £799 (₹82,770) और दुबई में 3,399 दिरहम (₹76,687) है। ऑस्ट्रेलिया में आईफोन 15 की शुरुआती कीमत 1,499 ऑस्ट्रेलियन डॉलर (₹80,000) है।'
'[technology]','मेक्सिको की संसद में प्रदर्शित एलियन के शवों की लंबी खोपड़ी, हल्की हड्डियां, छोटा कद और हर हाथ में 3 उंगलियां हैं। बकौल रिपोर्ट, उनमें से एक एलियन के अंदर अंडा (भ्रूण) था और कैडमियम व ऑस्मियम धातुओं से बने इम्प्लांट्स थे। वहीं, कहा जा रहा है कि ये शव 2017 में पेरू में मिले थे जो 1,000-साल पुराने हैं।'
'[technology]','ब्राज़ील में लोमड़ी व कुत्ते की दुनिया की पहली हाइब्रिड मिली है जिसकी तस्वीर सामने आई है। बकौल स्टडी, डॉग्सिम नामक हाइब्रिड की मां पम्पास लोमड़ी जबकि पिता अज्ञात नस्ल का पालतू कुत्ता है और इसमें कुत्ते व लोमड़ी की असामान्य विशेषताएं हैं। दरअसल, एक दुर्घटना में घायल हुई डॉग्सिम को पशु चिकित्सालय लाने पर इसके बारे में पता चला।'
'[technology]','एप्पल द्वारा हाल ही में पेश किए गए आईफोन 15 प्रो और आईफोन 15 प्रो मैक्स के मॉडल्स इसरो द्वारा निर्मित जीपीएस नाविक (नैविगेशन विद इंडियन कॉन्सटेलेशन) को सपोर्ट करेंगे। यह पहली बार है जब किसी आईफोन में भारत निर्मित टेक्नोलॉजी का इस्तेमाल होगा। नाविक सिस्टम भारत और आसपास के क्षेत्रों की सटीक लोकेशन और समय दे सकता है।'
'[technology]','नासा ने बृहस्पति ग्रह और उसके तीसरे सबसे बड़े चंद्रमा आईओ की एक फ्रेम में ली गई तस्वीर शेयर की है। यह तस्वीर नासा के जूनो स्पेसक्राफ्ट ने 30 जुलाई 2023 को ली थी जब इसने बृहस्पति के नज़दीक अपनी 53वीं उड़ान पूरी की। गौरतलब है कि हमारे सौरमंडल में सबसे अधिक सक्रिय ज्वालामुखी आईओ की सतह पर हैं।'
'[world, technology]','फ्रांस ने अधिक इलेक्ट्रोमैग्नेटिक रेडिएशन के चलते आईफोन 12 की बिक्री रोक दी है। रेडिएशन निगरानी समूह के टेस्ट में फोन के स्पेसिफिक अब्ज़ॉर्प्शन रेट (सोर्स से निकलने वाली रेडियोफ्रीक्वेंसी एनर्जी को शरीर द्वारा समाहित करने की दर) के बहुत अधिक होने का पता चला। आईफोन 12 की यह दर 5.74 वॉट्स/किलोग्राम थी जो ईयू के मानकों से ज़्यादा है।'
'[technology]','एप्पल ने ₹2,900 में यूएसबी-सी पोर्ट और लाइटनिंग केबल का कनेक्टर लॉन्च किया है। इस पर X पर कई यूज़र्स ने प्रतिक्रिया दी और एक यूज़र ने लिखा, यह केवल $0.50 (तकरीबन ₹41) में बना है। एक अन्य यूज़र ने लिखा, सबसे ज़्यादा बकवास चीज़। गौरतलब है, एप्पल ने 11 साल बाद लाइटनिंग पोर्ट की जगह यूएसबी-सी पोर्ट दिया है।'
'[technology]','वॉट्सऐप ने भारत समेत 150 देशों में वॉट्सऐप चैनल्स लॉन्च किए हैं। वॉट्सऐप चैनल्स को अपडेट्स नामक नए टैब में रखा गया है जहां यूज़र्स को उनके द्वारा फॉलो किए जाने वाले लोगों और ऑर्गेनाइज़ेशंस के स्टेटस और चैनल्स दिखेंगे। वॉट्सऐप ने कहा, चैनल्स आपके चैट से अलग हैं...और आप किन्हें फॉलो करते हैं यह दूसरों को पता नहीं चलेगा।'
'[technology]','चंद्रमा की सतह से 100 किलोमीटर ऊपर चंद्रमा की परिक्रमा कर रहे दक्षिण कोरियाई स्पेसक्राफ्ट दनुरी ने शिव शक्ति पॉइंट की तस्वीर कैद की है जो चंद्रयान-3 के विक्रम लैंडर की लैंडिंग साइट है। दनुरी ने यह तस्वीर 27 अगस्त 2023 को ली थी। चंद्रयान-3 की लैंडिंग 23-अगस्त को हुई थी और लैंडर व रोवर फिलहाल स्लीप मोड में हैं।'
'[technology]','शोधकर्ताओं ने जेम्स वेब टेलिस्कोप के डेटा का विश्लेषण कर शनि ग्रह के मौसम में हो रहे बदलावों को दिखाती हुई तस्वीर शेयर की है। शोधकर्ताओं के मुताबिक, शनि का उत्तरी ध्रुव सर्दियों की तरफ बढ़ रहा है। उन्होंने बताया कि सर्दियों में शनि के सर्कुलेशन पैटर्न से उत्तरी मध्य अक्षांश में गर्म तापमान और हाइड्रोकार्बन की अधिकता होती है।'
'[technology]','नासा ने स्पेसX ड्रैगन इंड्यूरेंस स्पेसक्राफ्ट की खिड़की से ली गई एक तस्वीर शेयर की है जिसमें पृथ्वी और अंतरिक्ष एकसाथ नज़र आ रहे हैं। यह तस्वीर उस समय की है जब यह स्पेसक्राफ्ट अंतरिक्षयात्रियों को लेकर 27 अगस्त 2023 को इंटरनैशनल स्पेस स्टेशन की तरफ बढ़ रहा था। नासा के अनुसार, तस्वीर में नीला क्षेत्र जिब्राल्टर की खाड़ी है।'
'[business, technology]','एप्पल ने बताया है कि वह एएए के साथ साझेदारी के तहत आईफोन में सैटेलाइट-पावर्ड रोडसाइड असिस्टेंस फीचर जोड़ रही है। इसके तहत आईफोन 15 व आईफोन 14 के यूज़र्स कार लॉक होने, ईंधन खत्म होने या टायर फटने जैसी आपातकालीन स्थितियों में सहायता के लिए एएए को टेक्स्ट भेज सकते हैं। हालांकि, यह फीचर सिर्फ अमेरिका में उपलब्ध होगा।'
'[technology]','एप्पल ने एप्पल वॉच सीरीज़ 9 और एप्पल वॉच अल्ट्रा 2 लॉन्च की हैं। एप्पल वॉच सीरीज़ 9 की शुरुआती कीमत भारत में ₹41,900 होगी। इसके अलावा एप्पल वॉच अल्ट्रा 2 की शुरुआती कीमत ₹89,900 जबकि एप्पल वॉच एसई को ₹29,900 की शुरुआती कीमत पर बेचा जाएगा। एप्पल ने बताया कि ये नई वॉच 22 सितंबर से उपलब्ध होंगी।'
'[technology]','नासा के लूसी स्पेसक्राफ्ट ने 1 किलोमीटर चौड़े एस्टेरॉयड डिंकिनेश की पहली तस्वीरें कैद की हैं। लूसी ने ये तस्वीरें उस दौरान लीं जब वह डिंकिनेश से 2.3 करोड़ किलोमीटर दूर था। नासा ने बताया कि अगले 2 महीनों में लूसी डिंकिनेश की तरफ बढ़ता रहेगा और यह 1 नवंबर 2023 को इसके सबसे नज़दीक (425 किलोमीटर) होगा।'
'[technology]','एप्पल ने आईफोन 15 प्रो और आईफोन प्रो मैक्स स्मार्टफोन के लिए नया ऐक्शन बटन पेश किया है। यह डिफॉल्ट मोड में रिंग/सायलेंट बटन है लेकिन इसे अब कस्टमाइज़ भी किया जा सकता है। इससे यूज़र्स ऐप-स्पेसिफिक फीचर या शॉर्टकट्स असाइन कर सकते हैं। इसे कैमरा ऐक्टिवेट करने, वॉइस नोट जैसे फंक्शन्स के लिए भी प्रोग्राम किया जा सकता है।'
'[technology]','भारत में एप्पल के 6.1-इंच वाले आईफोन 15 की शुरुआती कीमत ₹79,900 होगी जिसके अलग-अलग वैरिएंट्स की कीमत ₹1,09,900 तक जाएगी। 6.7-इंच वाला आईफोन 15 प्लस ₹89,900 से शुरू होगा और ₹1,19,900 तक जाएगा जबकि 6.1-इंच वाला आईफोन 15 प्रो ₹1,34,900 से शुरू होकर ₹1,84,900 तक जाएगा। इसके अलावा, 6.7-इंच वाले आईफोन 15 प्रो मैक्स की शुरुआती कीमत ₹1,59,900 होगी।'
'[technology]','एप्पल ने नई आईफोन सीरीज़ में लाइटनिंग चार्जर की जगह यूएसबी-सी पोर्ट दिया है। एप्पल ने 2012 में आईफोन 5 की लॉन्चिंग के दौरान 30-पिन डॉक कनेक्टर की जगह लाइटनिंग चार्जर पेश किया था। दरअसल, एप्पल का यह बदलाव यूरोपीय संघ के एक कानून के बाद आया जिसमें 2024 तक डिवाइसेज़ में यूएसबी-सी पोर्ट अनिवार्य किए जाने की बात है।'
'[technology]','एप्पल ने आईफोन 15 प्रो और आईफोन 15 प्रो मैक्स पेश किया है जिनकी शुरुआती कीमत क्रमश: $999 और $1,199 होगी। नए आईफोन प्रो मॉडल्स टाइटेनियम डिज़ाइन में होंगे और इस वजह से ये सबसे हल्के आईफोन प्रो मॉडल्स होंगे। इसके अलावा इनमें म्यूट बटन की जगह एक नया ऐक्शन बटन होगा जिसे यूज़र्स कस्टमाइज़ भी कर सकेंगे।'
'[technology]','एप्पल ने मंगलवार को वॉच सीरीज़ 9 लॉन्च की जो स्पोर्ट लूप बैंड के साथ पेयर किए जाने पर कंपनी की पहली कार्बन न्यूट्रल प्रोडक्ट होगी। इस प्रोडक्ट में अधिक रिसाइकल कॉम्पोनेंट्स हैं और इसकी छोटी पैकिंग से एक बार में अधिक डिवाइस कहीं भेज सकते हैं। एप्पल की वॉच अल्ट्रा 2 में और अधिक रिसाइकल्ड एल्युमीनियम इस्तेमाल हुआ है।'
'[business, technology]','एप्पल ने अपने स्टैंडर्ड लाइटनिंग कनेक्टर की जगह यूएसबी-सी टाइप चार्जिंग पोर्ट के साथ $799 और $899 की शुरुआती कीमत पर आईफोन 15 (6.1-इंच) और आईफोन 15 प्लस (6.7-इंच) पेश किया है। 48 मेगापिक्सल कैमरा, 4k सिनेमैटिक मोड, पतले बेज़ल (किनारे) और डायनमिक आईलैंड से लैस इन आईफोन्स में फोन कॉल्स के लिए नॉइज़ कैंसिलेशन और रोड असिस्टेंस फीचर होगा।'
'[technology]','एप्पल ने अपनी नई स्मार्टवॉच अल्ट्रा 2 लॉन्च की है। इसमें अपग्रेडेड डिस्प्ले है और एप्पल ने इसे लेकर दावा किया कि यह एप्पल वॉच में अब तक का सबसे ब्राइटेस्ट डिस्प्ले है। यह वॉच सिंगल चार्ज में 36 घंटे और लो पावर मोड में 72 घंटे तक काम करेगी। अल्ट्रा 2 वॉच की कीमत $799 से शुरू होगी।'
'[technology]','एप्पल ने नए एस9 चिप के साथ $399 की शुरुआती कीमत पर एप्पल वॉच सीरीज़ 9 पेश की है। सिंगल चार्ज पर 18 घंटे तक की बैटरी लाइफ वाली इस वॉच में नया डबल टैप जेस्चर है जिसके तहत इंडेक्स फिंगर (तर्जनी) और अंगूठे की मदद से कॉल रिसीव करने और अलार्म बंद करने जैसे ऐक्शन किए जा सकेंगे।'
'[technology]','एप्पल आज इवेंट में आईफोन-15 का एलान कर सकती है जिसमें लाइटनिंग केबल के बजाय यूएसबी-सी पोर्ट चार्जिंग होगी। सीरीज़ 9 वॉच, वॉच अल्ट्रा 2 और यूएसबी-सी पोर्ट के साथ नए एयरपॉड्स चार्जिंग केस की भी घोषणा होने की उम्मीद है। एप्पल सस्ते मॉडल्स में डायनमिक आइलैंड जोड़ने के साथ-साथ नए ऐक्शन बटन का भी एलान कर सकती है।'
'[technology]','एक हालिया अध्ययन के दौरान एक एआई चैटबॉट ने केवल $0.2967 (₹25) के निर्माण खर्च पर 7 मिनट के अंदर एक सॉफ्टवेयर के डेवेलपमेंट की प्रक्रिया पूरी कर ली। शोधकर्ताओं ने एक काल्पनिक सॉफ्टवेयर डेवेलपमेंट कंपनी चैटदेव बनाकर उससे फाइनल सॉफ्टवेयर मांगा था। इसके बाद चैटदेव ने 409.84 सेकेंड में प्रति सॉफ्टवेयर 17.04 फाइल्स के साथ इसे तैयार कर दिया।'
'[world, technology]','क्लोन स्तनधारी डॉली भेड़ की उत्पत्ति करने वालों में शामिल ब्रिटिश वैज्ञानिक इयन विल्मट (79) का निधन हो गया है। पार्किंसन्स रोग से पीड़ित विल्मट के निधन की जानकारी एडिनबर्ग यूनिवर्सिटी ने दी जहां उन्होंने काम किया था। डॉली की उत्पत्ति तीन भेड़ों से हुई थी और वह अडल्ट सेल से क्लोन की जाने वाली पहली स्तनधारी थी।'
'[technology]','जेम्स वेब टेलिस्कोप की मदद से संभावित रूप से रहने योग्य ग्रह K2-18 b के वायुमंडल में कार्बन डायऑक्साइड (CO₂) और मीथेन के अणुओं की मौजूदगी का पता चला है। बकौल नासा, CO₂ व मीथेन की प्रचुरता और अमोनिया की कमी इस अवधारणा का समर्थन करती है कि K2-18 b के हाइड्रोजन-रिच वायुमंडल में एक वॉटर ओशन हो सकता है।'
'[miscellaneous, technology]','जैसलमेर (राजस्थान) के जेठवाई-गजरूप सागर की पहाड़ियों में एक अंडे के जीवाश्म की खोज हुई है। वैज्ञानिक नारायण दास इनखिया को शनिवार को यह जीवाश्म मिला और उन्होंने संभावना जताई कि ये अंडा डायनासोर का हो सकता है। 2018 में इसी जगह आईआईटी रुड़की व जीएसआई के वैज्ञानिकों ने 16.7 करोड़ वर्ष पुरानी प्रजाति के डायनासोर के जीवाश्म खोजे थे।'
'[technology]','नासा ने इंस्टाग्राम पर बुध ग्रह की रंगीन तस्वीर शेयर की और लिखा, टैन और नीले रंग के कई शेड में बुध दिख रहा है...तस्वीर में नीचे कई क्रेटर्स दिख रहे हैं जिनसे वैज्ञानिकों को ग्रह की भू-वैज्ञानिक विशेषताएं पता चलेंगी। नासा के मुताबिक, यह तस्वीर मेसेंजर स्पेसक्राफ्ट ने ली है जो बुध की परिक्रमा करने वाला पहला स्पेसक्राफ्ट है।'
'[technology]','प्रधानमंत्री नरेंद्र मोदी द्वारा जी20 की अध्यक्षता ब्राज़ील को सौंपे जाने के बाद ब्राज़ील के राष्ट्रपति लुइज़ इनासियो लूला डी सिल्वा ने कहा है कि ब्राज़ील की जी20 अध्यक्षता की 3 प्राथमिकताएं हैं। ये प्राथमिकताएं हैं- समावेशी समाज का निर्माण और भुखमरी के खिलाफ लड़ाई, जीवाश्म ईंधन आधारित ऊर्जा और सतत विकास व वैश्विक शासन संस्थानों में सुधार लाना।'
'[technology]','नासा ने ऑस्ट्रेलिया में कैद की गई फैरी सर्कल्स की सैटेलाइट तस्वीर शेयर की है। नासा ने लिखा, लैंडसैट-9 सैटेलाइट द्वारा ली गई तस्वीर में दिख रहीं गोलाकार आकृतियों को फैरी सर्कल्स या सॉल्ट लेक्स कहा जाता है...इन सर्कल्स से हाइड्रोजन गैस निकलती है...जो पृथ्वी के सब-सरफेस में प्राकृतिक रूप से बनती है...यह जीवाश्म ईंधन का विकल्प हो सकता है।'
'[world, technology]','पावरपॉइंट के को-क्रिएटर डेनिस ऑस्टिन (76) का अमेरिका में निधन हो गया है। वह फेफड़ों के कैंसर से पीड़ित थे जो उनके मस्तिष्क तक फैल गया था। उन्होंने सॉफ्टवेयर कंपनी फोरथॉट में रॉबर्ट गैस्किन्स के साथ पावरपॉइंट को डेवेलप किया था। हालांकि, 1987 में सॉफ्टवेयर के जारी होने के कुछ महीनों बाद माइक्रोसॉफ्ट ने कंपनी का अधिग्रहण कर लिया था।'
'[technology]','वैज्ञानिकों ने अलास्का में लगभग दो मील की गहराई पर समुद्र तल पर एक रहस्यमयी गोल्डन एग (सुनहरे अंडे जैसा पदार्थ) खोजा है। वैज्ञानिकों ने कहा कि वे अभी तक पता नहीं लगा पाए हैं कि यह क्या है लेकिन यह मूल रूप से बायोलॉजिकल (जिसका संबंध बाहरी वस्तु से न हो) है। इसका व्यास 10 सेंटीमीटर से अधिक है।'
'[technology]','अमेरिका के फेडरल एविएशन ऐडमिनिस्ट्रेशन (एफएए) ने स्पेसX के स्टारशिप सुपर हेवी रॉकेट हादसे की जांच बंद कर दी है। एफएए ने स्पेसX को दोबारा ऐसे हादसों से बचने के लिए 63 करेक्टिव ऐक्शन लेने का आदेश दिया है। अप्रैल में लॉन्चिंग के 4 मिनट बाद दुनिया के सबसे बड़े और सबसे शक्तिशाली रॉकेट स्टारशिप में विस्फोट हो गया था।'
'[technology]','अमेरिकी स्पेस एजेंसी नासा ने कहा है कि उसके पर्सीवियरेंस रोवर पर मौजूद ऑक्सीजन जनरेट करने वाली डिवाइस ने मिशन पूरा कर लिया है। एमओएक्सआईई नामक डिवाइस ने 16वीं और आखिरी बार ऑक्सीजन उत्पन्न की। नासा ने कहा, मंगल के सीओ2 को ऑक्सीजन में परिवर्तित करने का सफलतापूर्वक परीक्षण किया गया...जिससे भविष्य में मंगल...पर मानव मिशन के लिए...मदद मिलेगी।'
'[world, technology]','वॉल स्ट्रीट जर्नल की रिपोर्ट के अनुसार, चीन ने केंद्रीय एजेंसियों के अधिकारियों को काम पर एप्पल के आईफोन न लाने का आदेश दिया है। कुछ कर्मचारियों से कहा गया कि अगर उनके आईफोन से कोई समस्या आई तो वे ज़िम्मेदार होंगे। बकौल रिपोर्ट, चीन में सरकार समर्थित एजेंसियों और सरकारी कंपनियों तक यह बैन लागू करने की योजना है।'
'[technology]','गिनीज़ वर्ल्ड रिकॉर्ड्स ने बताया है कि 6 वर्ष और 335 दिन की उम्र में सिमर खुराना दुनिया की सबसे कम उम्र की वीडियो गेम डेवेलपर बन गई हैं। कनाडा की सिमर ने हेल्दी फूड चैलेंज वीडियो गेम बनाया है जो बच्चों को यह सीखने में मदद करता है कि सेहत के लिए क्या अच्छा है और क्या नहीं।'
'[technology]','7 सितंबर को लॉन्च हुए जापान के लूनर मिशन मून स्नाइपर की फरवरी 2024 में चंद्रमा पर पहुंचने की उम्मीद है। जापान की चंद्रमा पर प्रिसाइज़ लैंडिंग की योजना है जबकि चंद्रयान-3 ने चंद्रमा के दक्षिणी ध्रुव के पास सॉफ्ट लैंडिंग की थी। मून स्नाइपर में ₹830 करोड़ की लागत आई जबकि चंद्रयान-3 मिशन में ₹615 करोड़ खर्च हुए थे।'
'[business, technology]','इंस्टाग्राम हेड ऐडम मोसेरी ने थ्रेड्स पर अपनी जॉब हिस्ट्री शेयर कर बताया है कि सबसे पहले उन्होंने बतौर वेटर काम किया था जिसके बाद वह बारटेंडर भी रहे। बकौल मोसेरी, इसके बाद उन्होंने डिज़ाइनर और प्रोडक्ट मैनेजर के तौर पर काम किया। प्रतिक्रिया देते हुए एक थ्रेड्स यूज़र्स ने लिखा, क्या रिज़्यूमे है। अन्य यूज़र ने कहा, ज़बरदस्त करियर।'
'[technology]','जैपनीज़ एरोस्पेस एक्सप्लोरेशन एजेंसी ने गुरुवार को अपना चंद्र मिशन स्मार्ट लैंडर फॉर इन्वेस्टिगेटिंग मून यानी मून स्नाइपर लॉन्च कर दिया। $10 करोड़ (₹830 करोड़) की लागत से बने इस मिशन की अगले साल फरवरी तक चंद्रमा पर पहुंचने की उम्मीद है। अगर जापान इस मिशन से चंद्रमा पर उतर जाता है तो वह ऐसा करने वाला 5वां देश होगा।'
'[technology]','ऑस्ट्रेलिया 2026 तक पहली बार चांद पर अपना रोवर भेजने की तैयारी कर रहा है। ऑस्ट्रेलियाई अंतरिक्ष एजेंसी ने बताया कि यह रोवर नासा के आर्टेमिस मिशन के हिस्से के रूप में भेजा जाएगा जो चांद से लूनर सॉइल एकत्रित करेगा। गौरतलब है, भारत समेत 4 देश ही अब तक चांद पर अपना रोवर भेजने में सफल हो पाए हैं।'
'[technology]','इसरो ने भारत के पहले सूर्य मिशन आदित्य-एल1 द्वारा ली गई सेल्फी X (पूर्व में ट्विटर) पर शेयर की है। आदित्य-एल1 ने पृथ्वी और चंद्रमा की तस्वीर भी खींची है। गौरतलब है, इसरो ने 2 सितंबर को श्रीहरिकोटा (आंध्र प्रदेश) से आदित्य-एल1 को सफलतापूर्वक लॉन्च किया था और इसके दो दिन बाद 4 सितंबर को यह सेल्फी ली गई थी।'
'[technology, कोरोना_वायरस]','थाईलैंड में कोविड-19 के इलाज के लिए ऐंटी-वायरल दवा फेविपिराविर के इस्तेमाल के बाद एक बच्चे की भूरी आंखें अस्थाई तौर पर नीली हो गईं। हालांकि, इलाज रोकने के बाद बच्चे के कॉर्निया का रंग पहले की तरह हो गया। चिकित्सा विशेषज्ञों के मुताबिक, दवा, उसके मेटाबोलाइट्स या गोलियों में पाए जाने वाले अतिरिक्त घटक के चलते ऐसा हुआ होगा।'
'[technology]','नासा ने इंजेन्यूटी हेलीकॉप्टर (मार्स हेलीकॉप्टर) द्वारा कैद की गई मंगल ग्रह की नई तस्वीर शेयर की है। नासा ने बताया कि मंगल ग्रह पर इंजेन्यूटी ने इस वीकेंड 57वीं फ्लाइट पूरी की और 129 सेकेंड में इसने 713 फीट की यात्रा की। नासा के मुताबिक, इंजेन्यूटी अब तक मंगल पर 100 मिनट से अधिक समय तक उड़ चुका है।'
'[technology]','जलवायु संस्था कॉपर्निकस क्लाइमेट चेंज सर्विस (सी3एस) ने बताया है कि 1940 से रिकॉर्ड्स रखे जाने के बाद से पृथ्वी पर जून-अगस्त 2023 तक का सीज़न अब तक का सबसे गर्म सीज़न रहा। वैश्विक समुद्री सतह का तापमान लगातार तीसरे महीने अभूतपूर्व स्तर पर पहुंच गया। सी3एस के मुताबिक, इस साल का अगस्त अब तक का सबसे गर्म अगस्त रहा।'
'[technology]','जलवायु संस्था कॉपर्निकस क्लाइमेट चेंज सर्विस ने वैश्विक स्तर पर दर्ज हुए अब तक के 30 सबसे गर्म महीनों को दिखाने वाला एक ग्राफ शेयर किया है। ग्राफ के मुताबिक, 16.95°C वैश्विक औसत तापमान के साथ जुलाई 2023 अब तक का सबसे गर्म महीना रहा। इसके बाद अगस्त 2023 (16.82°C), जुलाई 2019 (16.63°C), जुलाई 2022 (16.61°C) सबसे गर्म महीने रहे।'
'[technology]','स्पेसX के संस्थापक एलन मस्क ने बताया है कि स्टारशिप लॉन्चिंग के लिए तैयार है व उसे यूएस फेडरल एविएशन ऐडमिनिस्ट्रेशन (एफएए) से लाइसेंस की मंज़ूरी मिलने का इंतज़ार है। गौरतलब है, करीब 121 मीटर की ऊंचाई वाला स्टारशिप अबतक का सबसे बड़ा व शक्तिशाली रॉकेट है। इससे पहले अप्रैल में स्टारशिप में लॉन्चिंग के बाद विस्फोट हो गया था।'
'[technology]','नासा ने वॉलाटाइल्स इंवेस्टिगेटिंग पोलर एक्सप्लोरेशन रोवर (वाइपर) के प्रोटोटाइप का वीडियो शेयर किया है। नासा ने बताया कि रोवर के चंद्रमा के दक्षिणी ध्रुव पर 2024 में लैंड करने की उम्मीद है। गोल्फ कार्ट के आकार के बराबर यह रोवर उन क्रेटर्स के बारे में भी जानकारी जुटाएगा जहां सूरज की रोशनी नहीं पहुंच पाती है।'
'[technology]','गूगल ने अपने एंड्रॉयड का नया लोगो जारी किया है। गूगल ने बताया है कि एंड्रॉयड कम्युनिटी के नॉन-ह्यूमन मेंबर को 3डी लुक दिया गया है। ब्रैंड मार्केटिंग (गूगल एंड्रॉयड) के निदेशक के मुताबिक, कंपनी ने पिछले 1 दशक में यूज़र्स की ज़रूरतों को देखते हुए एंड्रॉयड ब्रैंड के साथ कई अपडेट और इसके मॉर्डन लुक पर काम किया है।'
'[technology]','नासा ने चंद्रयान-3 की लैंडिंग साइट की तस्वीर शेयर की है जिसमें विक्रम लैंडर के पास चमकदार हेलो भी नज़र आ रहा है। यह तस्वीर नासा के लूनर रिकॉनासिंस ऑर्बिटर ने चंद्रयान-3 की सॉफ्ट लैंडिंग के 4 दिन बाद ली थी। नासा ने बताया कि चंद्रयान-3 की लैंडिंग साइट चंद्रमा के दक्षिणी ध्रुव से तकरीबन 600 किलोमीटर दूर है।'
'[technology]','अमेरिका के आसमान में हाल ही में करीब 58,000 किमी/घंटे की गति से आगे बढ़ता आग का गोला (उल्का) दिखाई दिया जो ग्नाटस्टाउन (पेंसिल्वेनिया) से 35 किलोमीटर से अधिक की ऊंचाई पर विघटित हो गया। नासा ने बताया कि इसका व्यास 6 इंच मापा गया। बकौल नासा, इसकी उत्पत्ति संभवतः मंगल और बृहस्पति के बीच ऐस्टेरॉयड बेल्ट में हुई है।'
'[technology]','इसरो ने मंगलवार को चंद्रमा के दक्षिणी ध्रुव की सतह और वहां मौजूद लैंडर की 3डी ऐनाग्लिफ तस्वीरें शेयर कीं। इसरो ने X पर लिखा, यह ऐनाग्लिफ नैवकैम स्टीरियो इमेजेज़ का इस्तेमाल करके बनाया गया है जिसमें प्रज्ञान रोवर द्वारा ली गई तस्वीरें शामिल हैं। 3डी में देखने के लिए लाल और सायान रंग के ग्लासेस का इस्तेमाल करें।'
'[technology]','अगस्त 2023 में खोजा गया निशीमुरा धूमकेतु 12 सितंबर को नग्न आंखों से दिखाई देगा और इस दौरान यह धूमकेतु पृथ्वी के नज़दीक रहेगा। एक प्रोफेसर ने बताया, इसे अब भी देखा जा सकता है लेकिन यह 12 सितंबर को पृथ्वी से सिर्फ 12.55 करोड़ किलोमीटर दूर होगा और नग्न आंखों से यह देखने का सबसे अच्छा मौका होगा।'
'[world, technology]','टेक्सस (अमेरिका) में विशाल डायनासोर के पदचिह्न मिले हैं और माना जा रहा है कि ये लगभग 110 मिलियन साल पहले के हैं। ये निशान दो प्रकार के डायनासोरों ऐक्रोकैंथोसॉरस और सॉरोपोसाइडन के हो सकते हैं। टेक्सस के डायनासोर वैली स्टेट पार्क में गर्मी के कारण नदी का कुछ हिस्सा सूखने के बाद पैरों के निशान दिखने लगे थे।'
'[technology]','चीन में मोबाइल ऐप स्टोर्स ने नए नियमों का पालन न होने पर ऐप पब्लिशर्स को ऐप लॉन्च करने से रोकना शुरू कर दिया है। दरअसल, चीन में ऐप पब्लिशर्स को अब कारोबार से जुड़ी जानकारियां सरकार को देनी होंगी। ऐप पब्लिशिंग फर्म ऐप इन चाइना ने कहा, ऐंड्रॉइड ऐप स्टोर्स ने पुष्टि की है कि...शुक्रवार से फाइलिंग अनिवार्य है।'
'[national, technology]','केंद्रीय विज्ञान व प्रौद्योगिकी मंत्री जितेंद्र सिंह ने News18 को बताया कि चंद्रयान-3 के विक्रम लैंडर को चंद्रमा पर फिर से उतारने की योजना सिर्फ दो दिन पहले बनाई गई थी। उन्होंने कहा, किसी भी लैंडर ने चंद्रमा की सतह से उड़ान नहीं भरी है इसलिए यह पथ-प्रदर्शक है। इसरो ने पहले कहा था, विक्रम ने सफलतापूर्वक हॉपिंग प्रयोग किया।'
'[national, technology]','वॉट्सऐप ने बताया है कि आईटी नियम-2021 के अनुपालन के तहत कंपनी ने जुलाई 2023 में 72 लाख से अधिक अकाउंट पर प्रतिबंध लगाया। बकौल कंपनी, 1 जुलाई से 31 जुलाई के बीच 31 लाख अकाउंट्स को यूज़र्स द्वारा शिकायत करने से पहले एहतियात के तौर पर प्रतिबंधित किया गया। वहीं, कंपनी को जुलाई महीने में 11,607 शिकायतें मिली हैं।'
'[technology]','नासा ने इंटरनैशनल स्पेस स्टेशन (आईएसएस) के अंतरिक्षयात्री द्वारा अलास्का के नज़दीक ऐल्यूशन द्वीपसमूह पर मूनग्लिंट की ली गई दुर्लभ तस्वीर शेयर की है। नासा ने बताया, यह परिघटना तब होती है जब मूनलाइट एक विशेष ऐंगल पर पानी से परावर्तित (रिफ्लेक्ट) होती है...ऐस्ट्रोनॉट फोटोग्राफी में मूनग्लिंट कैद करना आम नहीं है। तस्वीर में ऑरोरा लाइट भी दिख रही है।'
'[national, technology]','इसरो ने चंद्रमा की सतह पर विक्रम लैंडर की दूसरी सॉफ्ट लैंडिंग से पहले और बाद की तस्वीरें शेयर की हैं। हॉपिंग से पहले और बाद में लैंडर की जगह की भी तस्वीर शेयर की गई हैं। स्पेस एजेंसी ने लिखा, सोलर पावर और बैटरी खत्म होने के बाद विक्रम लैंडर प्रज्ञान रोवर के पास स्लीप मोड में चला जाएगा।'
'[national, technology]','इसरो ने चंद्रमा पर विक्रम लैंडर के दोबारा सॉफ्ट लैंडिंग करने की जानकारी देते हुए इसका महत्व बताया है। इसरो के मुताबिक, इससे भविष्य में चंद्रमा से सैंपल लाने और मानव मिशनों को लेकर उम्मीद मिली है। बकौल इसरो, कमांड देने पर विक्रम ने अपना इंजन चालू कर खुद को 40 सेंटीमीटर तक उठाया और 30-40 सेंटीमीटर दूर लैंड हुआ।'
'[national, technology]','इसरो ने बताया है कि चंद्रयान-3 के विक्रम लैंडर ने चंद्रमा पर दोबारा सॉफ्ट लैंडिंग की है। इसरो ने X पर एक वीडियो शेयर कर लिखा, विक्रम लैंडर ने...हॉपिंग (छलांग) का सफल प्रयोग किया। स्पेस एजेंसी ने लिखा, कमांड देने पर...इसने उम्मीद के मुताबिक खुद को करीब 40 सेंटीमीटर तक उठाया और 30-40 सेंटीमीटर की दूरी पर सेफ लैंडिंग की।'
'[national, technology]','इसरो के रॉकेट लॉन्च के काउंटडाउन को अपनी आवाज़ देने वाली वैज्ञानिक एन वलारमथी का 64-वर्ष की उम्र में हार्ट अटैक से निधन हो गया है। चंद्रयान-3 के काउंटडाउन के पीछे भी उनकी आवाज़ थी। पूर्व इसरो निदेशक पीवी वेंकटकृष्णन ने कहा, वलारमथी मैडम की आवाज़ अब श्रीहरिकोटा से इसरो के आगामी मिशनों के काउंटडाउन के समय सुनाई नहीं देगी।'
'[technology]','माइक्रोसॉफ्ट ने विंडोज़-95 (1995) से विंडोज़ ऑपरेटिंग सिस्टम के साथ आने वाले वर्डपैड ऐप्लिकेशन को ऑपरेटिंग सिस्टम से हटाने का एलान किया है। माइक्रोसॉफ्ट ने कहा, वर्डपैड को अब अपडेट नहीं किया जाएगा और इसे विंडोज़ के आगामी वर्ज़न से हटाया जाएगा। .doc और .rtf जैसे रिच टेक्स्ट डॉक्यूमेंट के लिए माइक्रोसॉफ्ट वर्ड...और .txt के लिए नोटपैड इस्तेमाल करें।'
'[national, technology]','यूके, अमेरिका, कनाडा, नॉर्वे, डेनमार्क और थाइलैंड आदि देशों में कोविड-19 के नए वैरिएंट पिरोला (BA.2.86) के मामले सामने आ रहे हैं लेकिन इससे मौत के कोई मामले नहीं जुड़े हैं। येल मेडिसिन रिव्यू में एक आर्टिकल में इसे लेकर लिखा गया कि चिंता करने के कुछ कारण हैं क्योंकि इसके स्पाइक प्रोटीन में 30 से अधिक म्यूटेशंस हैं।'
'[technology]','तुर्किये के एरज़ुरम शहर और गुमसाने प्रांत में रात में उल्कापात के कारण आसमान का रंग कुछ सेकेंड के लिए हरा और नारंगी हो गया। एक राहगीर ने उल्कापात का वीडियो कैद कर लिया जिसमें बच्चे के गुब्बारे के साथ खेलने के दौरान अचानक आसमान का रंग हरा व नारंगी होता हुआ दिख रहा है।'
'[technology]','संयुक्त अरब अमीरात (यूएई) के अंतरिक्षयात्री सुल्तान अल नेयादी ने इंटरनैशनल स्पेस स्टेशन (आईएसएस) को छोड़ने से पहले अपनी तस्वीर X पर शेयर की है। सुल्तान ने लिखा, अंतरिक्ष, यह गुडबाय नहीं है। मैं आपसे दोबारा मिलूंगा। हमारी सुरक्षित वापसी की प्रार्थना करें, हम जल्द मिलेंगे। गौरतलब है कि नेयादी 3 मार्च को आईएसएस पहुंचे थे।'
'[technology]','इसरो के आदित्य-एल1 मिशन के मुख्य पेलोड पर काम करने वाले भारतीय तारा भौतिकी संस्थान (आईआईए) के वैज्ञानिकों और इंजीनियर्स ने परफ्यूम का इस्तेमाल नहीं किया क्योंकि एक कण भी उनके पूरे काम को बाधित कर सकता था। इस दौरान मिशन के वैज्ञानिकों/इंजीनियर्स ने आईसीयू से 1-लाख गुना अधिक साफ कमरे में काम किया और एचईपीए फिल्टर्स का इस्तेमाल किया।'
'[national, technology]','भारतीय अंतरिक्ष अनुसंधान संगठन (इसरो) ने रविवार को कहा कि देश का पहला सूर्य मिशन आदित्य-एल1 ठीक स्थिति में है और सही काम कर रहा है। स्पेस एजेंसी ने कहा, आईएसटीआरएसी, बेंगलुरु से पहले अर्थ-बाउंड मैनुवर को सफलतापूर्वक कर लिया गया है। यह (आदित्य-एल1) नई कक्षा में 245 किमीx22459 किमी तक पहुंच गया है। अगला मैनुवर 5 सितंबर को होगा।'
'[technology]','नासा ने कैसिनी स्पेसक्राफ्ट द्वारा खींची गई शनि ग्रह की तस्वीर शेयर की है। शनि के प्राकृतिक रंग दिखाने के लिए तस्वीर को लाल, हरे और नीले फिल्टर का उपयोग कर खींचा गया जिसमें शुक्र, मंगल, पृथ्वी और पृथ्वी का चंद्रमा दिख रहा है। इसमें नीचे दाईं तरफ पृथ्वी और चंद्रमा हल्के नीले बिंदु की तरह नज़र आ रहे हैं।'
'[national, technology]','चंद्रमा से जुड़े चंद्रयान-3 मिशन की सफलता और सूर्य से जुड़े आदित्य-एल1 मिशन के सफलतापूर्वक लॉन्च होने के बाद इसरो अब एक्सपोसैट (एक्स-रे पोलरीमीटर सैटेलाइट) को लॉन्च करने की तैयारी में जुटा है। देश के पहले पोलरीमीटर सैटेलाइट एक्सपोसैट के ज़रिए अंतरिक्ष में दूर से आने वाली खगोलीय एक्स-रे किरणों के स्रोतों के डायनामिक्स का अध्ययन किया जाएगा।'
'[technology]','इसरो ने शनिवार को बताया कि चंद्रयान-3 के प्रज्ञान रोवर ने अपना काम पूरा कर लिया है और उसे स्लीप मोड में डाल दिया गया है। इसरो ने आगे कहा कि चंद्रमा पर अगला सूर्योदय 22 सितंबर 2023 को होने की उम्मीद है। इससे पहले इसरो ने बताया था कि प्रज्ञान चंद्रमा पर 100-मीटर की दूरी तय कर चुका है।'
'[technology]','भारतीय अंतरिक्ष अनुसंधान संगठन (इसरो) ने शनिवार को बताया कि चंद्रयान-3 के प्रज्ञान रोवर ने अपना काम पूरा कर लिया है और अब उसे सुरक्षित रूप से पार्क कर स्लीप मोड में डाल दिया गया है। बकौल इसरो, प्रज्ञान रोवर पर मौजूद अल्फा पार्टिकल एक्स-रे स्पेक्ट्रोमीटर (एपीएक्सएस) और लेज़र-इंड्यूस्ड ब्रेकडाउन स्पेक्ट्रोस्कोप (एलआईबीएस) पेलोड्स को बंद कर दिया गया है।'
'[national, technology]','इसरो प्रमुख एस सोमनाथ को उनके पड़ोस में रहने वाले एक बच्चे ने तोहफे में चंद्रयान-3 का मिनिएचर मॉडल दिया है। इसरो के पूर्व डायरेक्टर पीवी वेंकिटाकृष्णन ने इसकी तस्वीर X पर शेयर कर लिखा, बच्चे ने खुद से बनाया यह मॉडल...पड़ोसियों की ओर से उन्हें भेंट किया। 23 अगस्त को चंद्रयान-3 चांद की सतह पर लैंड हुआ था।'
'[national, technology]','भारत के पहले सूर्य मिशन आदित्य-एल1 की प्रोजेक्ट डायरेक्टर व वैज्ञानिक निगर शाजी तमिलनाडु के शेंगोट्टै शहर के एक किसान की बेटी हैं। उन्होंने सरकारी तिरुनेलवेली इंजीनियरिंग कॉलेज से इलेक्ट्रॉनिक्स ऐंड कम्यूनिकेशन्स में इंजीनियरिंग की और 1987 में इसरो में शामिल हो गईं। शाजी ने आदित्य-एल1 के सफल प्रक्षेपण पर कहा, यह किसी सपने के सच होने जैसा है।'
'[national, technology]','भारत के पहले सौर मिशन आदित्य-एल1 के श्रीहरिकोटा से सफलतापूर्वक लॉन्च होने के बाद प्रोजेक्ट डायरेक्टर निगार शाजी ने कहा है कि यह एक सपने के सच होने जैसा है। उन्होंने कहा, मुझे बेहद खुशी है कि आदित्य-एल1 को पीएसएलवी द्वारा इंजेक्ट किया गया है। आदित्य-एल1 ने अपनी 125 दिनों की लंबी यात्रा शुरू कर दी है।'
'[national, technology]','कांग्रेस अध्यक्ष मल्लिकार्जुन खरगे ने भारत के पहले सूर्य मिशन आदित्य-एल1 की सफलतापूर्वक लॉन्चिंग पर कहा है, हम इसरो के वैज्ञानिकों, स्पेस इंजीनियरों, शोधकर्ताओं व कर्मचारियों के आभारी हैं। कांग्रेस नेता जयराम रमेश ने कहा, यह इसरो व भारत के लिए एक और शानदार उपलब्धि है। सबसे पहले आदित्य-एल1 का प्रस्ताव 2008 में वैज्ञानिकों ने इसरो से साझा किया था।'
'[national, technology]','भारतीय अंतरिक्ष अनुसंधान संगठन (इसरो) ने चंद्रमा पर प्रज्ञान रोवर द्वारा तय किए गए रास्ते की तस्वीर शेयर कर बताया है कि प्रज्ञान ने चांद पर 100 मीटर की दूरी तय कर ली है। इसरो ने लिखा है, प्रज्ञान 100* (नॉट आउट)...प्रज्ञान रोवर चंद्रमा पर 100 मीटर से अधिक की दूरी तय कर चुका है और यह सिलसिला जारी है।'
'[national, technology]','इसरो ने अपने सूर्य मिशन आदित्य-एल1 के प्रक्षेपण की पहली तस्वीरें जारी की हैं। इसरो ने तस्वीरों के साथ X पर लिखा, आदित्य-एल1 ने बिजली उत्पन्न करना शुरू कर दिया है। इसरो ने कहा, अब यान को अगली कक्षा में भेजने के लिए 3 सितंबर 2023 को भारतीय समयानुसार (सुबह) लगभग 11:45 बजे पहली अर्थ-बाउंड फायरिंग की जाएगी।'
'[national, technology]','इसरो द्वारा श्रीहरिकोटा के सतीश धवन अंतरिक्ष केंद्र से भारत के पहले सूर्य मिशन आदित्य-एल1 को सफलतापूर्वक लॉन्च करने पर कांग्रेस ने बधाई दी है। कांग्रेस ने कहा, इसरो ने देश को गौरवान्वित होने के अनेक मौके दिए हैं। चंद्रयान-3 के बाद इसरो ने आदित्य-एल1 को सफलतापूर्वक लॉन्च कर फिर से देश का मान बढ़ाया है। जय हिंद।'
'[national, technology]','इसरो ने शनिवार को आंध्र प्रदेश के श्रीहरिकोटा से भारत का पहला सूर्य मिशन आदित्य-एल1 लॉन्च किया। पीएसएलवी-सी57 रॉकेट से मिशन लॉन्च किए जाने का एक वीडियो ऑनलाइन सामने आया है। इसरो ने कहा कि आदित्य-एल1 पृथ्वी से लगभग 15 लाख किलोमीटर दूर रहेगा और सन-अर्थ सिस्टम के लग्रांजियन पॉइंट (एल1) के करीब हेलो ऑर्बिट में स्थापित होगा।'
'[national, technology]','भारत का सूर्य मिशन आदित्य-एल1 शनिवार को सफलतापूर्वक पृथ्वी की कक्षा में पहुंच गया और उसने एल1 पॉइंट की ओर 125 दिनों की यात्रा शुरू कर दी। आदित्य-एल1 पृथ्वी से लगभग 15 लाख किलोमीटर दूर रहेगा और सूर्य के बाहरी वातावरण का अध्ययन करेगा। यह न ही सूर्य पर लैंड होगा और न ही सूर्य के इससे ज़्यादा करीब जाएगा।'
'[national, technology]','इसरो ने शनिवार को भारत के पहले सूर्य मिशन आदित्य-एल1 को सफलतापूर्वक लॉन्च कर दिया। इसे श्रीहरिकोटा के सतीश धवन अंतरिक्ष केंद्र से पीएसएलवी-सी57 रॉकेट द्वारा लॉन्च किया गया। इस मिशन के तहत इसरो आदित्य-एल1 को सन-अर्थ सिस्टम के लग्रांजियन पॉइंट (एल1) के करीब हेलो ऑर्बिट में स्थापित करेगा जो पृथ्वी से लगभग 1.5 मिलियन किलोमीटर दूर है।'
'[national, technology]','भारत के पहले सौर मिशन आदित्य-एल1 के लॉन्च को देखने के लिए कुछ स्कूली छात्र आंध्र प्रदेश के श्रीहरिकोटा में सतीश धवन अंतरिक्ष केंद्र पहुंचे। वहीं, स्कूली छात्रों का वीडियो सामने आया है जिसमें वे इसरो, इंडिया और ऑल द बेस्ट कहते हुए दिखाई दे रहे हैं। गौरतलब है कि आदित्य-एल1 शनिवार सुबह 11:50 बजे लॉन्च किया जाएगा।'
'[technology]','आदित्य-एल1 की परियोजना वैज्ञानिक डॉ. मुथु प्रियाल ने कहा है, आदित्य-एल1 का प्राइमरी पेलोड ‘विज़िबल एमिशन लाइन कोरोनाग्राफ’ (वीईएलसी) इच्छित कक्षा तक पहुंचने पर ज़मीनी केंद्र को विश्लेषण के लिए प्रतिदिन 1,440 तस्वीरें भेजेगा। इंडियन इंस्टीट्यूट ऑफ ऐस्ट्रोफिज़िक्स के अधिकारियों के मुताबिक, 190 किलोग्राम का यह पेलोड 5-साल तक तस्वीरें भेजेगा। पहली तस्वीर फरवरी तक आने की उम्मीद है।'
'[national, technology]','इसरो प्रमुख एस सोमनाथ ने शुक्रवार को कहा, भारत का पहला सौर मिशन आदित्य-एल1 एक बहुत ही महत्वपूर्ण प्रक्षेपण है और इसे लैग्रेंज प्वाइंट तक पहुंचने में 125 दिन लगेंगे। सोमनाथ ने कहा, अभी चंद्रयान-4 पर फैसला नहीं लिया है लेकिन जल्द ही इसकी घोषणा करेंगे। उन्होंने कहा, हमारा अगला प्रक्षेपण गगनयान है जो अक्टूबर के पहले सप्ताह तक होगा।'
'[national, technology]','चंद्रयान-3 के लैंडर विक्रम द्वारा चंद्रमा पर ले जाया गया चौथा पेलोड लेज़र रेट्रोरिफ्लेक्टर ऐरे (एलआरए) बाकी उपकरणों और प्रज्ञान रोवर के निष्क्रिय हो जाने पर काम करना शुरू कर देगा। एलआरए को नासा ने लैंडर की सटीक लोकेशन का पता लगाने और दूरी मापने के लिए डिज़ाइन किया है। इसे किसी तरह की ऊर्जा की ज़रूरत नहीं होगी।'
'[technology]','अमेरिकी अंतरिक्ष एजेंसी नासा ने बताया है कि वैज्ञानिकों ने 6 नए एक्सोप्लैनेट (हमारे सौरमंडल से बाहर के ग्रह) की खोज की है जिसके साथ ही इनकी संख्या बढ़कर 5,502 हो गई है। नासा ने कहा कि इन एक्सोप्लैनेट को एचडी 36384 बी, टीओआई-198 बी, टीओआई-2095 बी, टीओआई-2095 सी, टीओआई-4860 बी और एमडब्ल्यूसी 758 सी नाम दिया गया है।'
'[technology]','इसरो के मून मिशन के वैज्ञानिक वेंकटेश्वर शर्मा ने कहा है कि स्पेस एजेंसी की ओर से कर्मचारियों को रोज़ाना शाम 5-बजे मुफ्त मसाला डोसा और फिल्टर कॉफी दी जाती थी। बकौल वेंकटेश्वर, ऐसा इसलिए किया गया क्योंकि चंद्रयान-3 मिशन के लिए कर्मचारियों को ओवरटाइम करना पड़ता था और इसरो के पास उन्हें देने के लिए वित्तीय प्रोत्साहन नहीं था।'
'[technology]','नासा ने चंद्रमा पर रूस के लूना-25 के क्रैश की संभावित जगह की तस्वीरें शेयर की हैं। नासा के लूनर रेकॉनिसंस ऑर्बिटर से ली गई नई और पुरानी तस्वीरों से पता चला है कि जून 2022 और 24 अगस्त 2023 के बीच चंद्रमा की सतह पर नया गड्ढा बना। बकौल नासा, गड्ढा लूना-25 की संभावित क्रैश साइट के करीब है।'
'[national, technology]','इंडियन स्पेस असोसिएशन (आईएसपीए) के महानिदेशक लेफ्टिनेंट जनरल एके भट्ट (सेवानिवृत्त) ने कहा है कि उपग्रह-आधारित स्पेक्ट्रम की नीलामी से विकास में अड़चन पैदा होगी। उन्होंने कहा कि अंतरिक्ष-आधारित स्पेक्ट्रम की नीलामी का विकल्प चुनना ‘सोने की मुर्गी’ को मारने के समान होगा और दुनियाभर के देशों ने अंतरिक्ष आधारित स्पेक्ट्रम के प्रशासनिक आवंटन का रास्ता चुना है।'
'[technology]','चंद्रयान-3 के विक्रम लैंडर पर मौजूद इंस्ट्रूमेंट फॉर लूनर सीस्मिक ऐक्टिविटी (आईएलएसए) ने चंद्रमा पर एक अज्ञात इवेंट का पता लगाया है। बकौल इसरो, इसके मूल स्रोत की जांच हो रही है और संभवता यह इवेंट प्राकृतिक रूप से 26 अगस्त को घटित हुआ था। आईएलएसए ने प्रज्ञान रोवर के मूवमेंट्स के कारण हो रहे कंपन को भी कैद किया।'
'[technology]','इंस्टाग्राम ने टेकक्रंच से कहा है कि वह रील्स की समय सीमा 10 मिनट तक करने पर काम कर रहा है जो फिलहाल टेस्टिंग फेज़ में है। इंस्टाग्राम पर फिलहाल 3 मिनट तक की रील बना सकते हैं। रील्स का ड्यूरेशन बढ़ने से इंस्टाग्राम की टिकटॉक से प्रतिस्पर्धा होगी, जिसने फरवरी-2022 में वीडियो बनाने का ड्यूरेशन 10 मिनट किया था।'
'[technology]','टोक्यो इंस्टीट्यूट ऑफ टेक्नोलॉजी के न्यूक्लियर फिज़िसिस्ट योसुके कोंदो के नेतृत्व वाली फिज़िसिस्ट की एक अंतर्राष्ट्रीय टीम ने ऑक्सीजन के नए आइसोटोप ऑक्सीजन-28 की खोज की है। ऑक्सीजन-28 आइसोटोप में 20 न्यूट्रॉन और 8 प्रोटॉन हैं। यह खोज भविष्य के न्यूक्लियर प्रयोगों के लिए महत्वपूर्ण मानी जा रही है। इससे पहले ऑक्सीजन के ऑक्सीजन-26 आइसोटोप में सर्वाधिक (18) न्यूट्रॉन थे।'
'[technology]','इसरो ने गुरुवार को चंद्रमा की सतह पर घूमते प्रज्ञान रोवर का एक और वीडियो शेयर करते हुए लिखा, सुरक्षित रास्ते की तलाश में रोवर को गोल-गोल घुमाया गया। इसरो ने बताया, घूमते रोवर का वीडियो लैंडर के इमेजर ने लिया...लग रहा है जैसे कोई बच्चा चंदामामा के आंगन में खेल रहा है...उसकी मां उसे प्यार से निहार रही है।'
'[technology]','पिछले साल ट्विटर का अधिग्रहण कर इसका नाम बदलने वाले एलन मस्क ने ट्वीट किया है, X पर वीडियो और ऑडियो कॉल करने का फीचर लाया जा रहा है। उन्होंने आगे कहा कि यह फीचर आईओएस, एंड्रॉयड, मैक और डेस्कटॉप पर उपलब्ध होगा। उन्होंने लिखा, फोन नंबर की ज़रूरत नहीं होगी। X एक प्रभावी ग्लोबल एड्रेस बुक है।'
'[technology]','इसरो ने चंद्रमा पर परीक्षण करते हुए प्रज्ञान रोवर का एक वीडियो जारी किया है। इसरो ने लिखा, रोवर में मौजूद एक अन्य उपकरण ने चंद्रमा पर सल्फर की मौजूदगी की पुष्टि की। इसरो ने बताया, वीडियो में ऑटोमेटेड हिंज मेकैनिज़्म 18 सेंटीमीटर लंबे अल्फा पार्टिकल एक्स-रे स्पेक्ट्रोस्कोप को रोटेट कर रहा है...जिससे डिटेक्टर हेड सतह के बहुत करीब है।'
'[technology]','ब्रिटिश सरकारी राष्ट्रीय स्वास्थ्य सेवा (एनएचएस) देश के सैकड़ों लोगों को कैंसर के इलाज में लगने वाले समय को तीन-चौथाई तक कम करने वाला इंजेक्शन देगी। यह ऐसी पेशकश करने वाली दुनिया की पहली स्वास्थ्य एजेंसी है। अधिकारियों ने बताया, यह इंजेक्शन देने में 7 मिनट लगते हैं...जबकि आईवी देने के मौजूदा तरीके में 30-60 मिनट तक लगते हैं।'
'[business, technology]','आईटी मंत्री अश्विनी वैष्णव ने बुधवार को बताया कि 32 ग्लोबल इलेक्ट्रॉनिक्स कंपनियों ने सरकार के इंसेंटिव प्रोग्राम के तहत भारत में लैपटॉप, पीसी और अन्य हार्डवेयर बनाने के लिए अप्लाई किया है। उन्होंने बताया, इनमें एचपी, डेल, एसर, लेनोवो, थॉमसन, वीवीडीएन, फॉक्सकॉन और नेटवेयर शामिल हैं। दरअसल, सरकार ने लैपटॉप के आयात पर पाबंदियां लगाने का एलान किया है।'
'[technology]','फ्लोरिडा (अमेरिका) के मैकडिल एयर फोर्स स्टेशन में एक पायलट ने एक दुर्लभ मौसमी परिघटना सेंट एल्मोज़ फायर का वीडियो कैद किया जो आकाशीय बिजली के चमकने जैसा लग रहा है। यह वीडियो एक बचाव अभियान के दौरान कैद किया गया था। सेंट एल्मोज़ फायर एक ऐसी मौसमी परिघटना है जिसमें एक एटमॉस्फेरिक इलेक्ट्रिक फील्ड में चमकदार प्लाज़्मा बनता है।'
'[technology]','चीन का तियानगॉन्ग स्पेस स्टेशन मंगलवार को सूर्य के सामने से गुज़रते हुए दिखा और ग्रीस के ऐस्ट्रोनॉमर एंथनी आईयोममाटिस ने इसकी तस्वीर भी शेयर की है। उन्होंने स्पेसवेदर को बताया कि 96,000 किलोग्राम (वॉल्यूम के हिसाब से आईएसएस के आकार का एक-तिहाई) का यह स्पेस स्टेशन सूर्य के सामने से केवल 0.69 सेकेंड में गुज़र गया।'
'[technology]','दुनियाभर में बुधवार को रात में आसमान में दुर्लभ सुपर ब्लू मून दिखाई दिया जो इस साल का सबसे बड़ा और चमकीला चंद्रमा बताया जा रहा है। यह इस साल में अगस्त महीने में दूसरा पूर्णिमा का चांद है इसलिए इसे ब्लू मून भी कहा जाता है। एक तस्वीर में चिमनी के धुएं के ऊपर चंद्रमा दिख रहा है।'
'[technology]','इसरो ने चंद्रयान-3 के प्रज्ञान रोवर द्वारा विक्रम लैंडर की ली गई तस्वीर शेयर की है। इसरो ने लिखा, एक बार फिर, सह-यात्री प्रज्ञान ने विक्रम को कैमरे में किया कैद! यह आइकॉनिक तस्वीर 30 अगस्त को भारतीय समयानुसार सुबह 11 बजे तकरीबन 15 मीटर दूर से ली गई थी। भारत के ऐश्वर्य की कोई सीमा नहीं है।'
'[technology]','पूर्ण चंद्रमा के एक महीने में दूसरी बार दिखने के चलते आज के पूर्णिमा के चांद को सुपर ब्लू मून कहा जा रहा है। इस दौरान चंद्रमा अपनी कक्षा में पृथ्वी के सबसे नज़दीक होगा। आखिरी बार यह परिघटना 2009 में दिखी थी और अगली बार 2037 में दिखने की उम्मीद है जिसके चलते इसे दुर्लभ कहा जा रहा है।'
'[technology]','इंसानों के अस्तित्व के लिए एक महत्वपूर्ण तत्व सल्फर का चंद्रमा पर मिलना दुर्लभ है। चंद्रमा के दक्षिणी ध्रुव के पास सतह पर इसके होने से वॉटर आइस की मौजूदगी के संकेत मिल सकते हैं जो भविष्य के चंद्र मिशनों के लिए महत्वपूर्ण बात है। सल्फर की मौजूदगी चंद्रमा के भूविज्ञान, इतिहास और वहां संभावित संसाधनों के लिए महत्वपूर्ण है।'
'[technology]','गूगल फ्लाइट्स ने एक नया फीचर लॉन्च किया है जो यात्रियों को बताएगा कि उनकी चुनी हुई तारीखों और डेस्टिनेशन के लिए हवाई टिकट कब सबसे सस्ते होंगे। प्राइस ट्रैकिंग इनेबल करने पर गूगल लोगों को उड़ान की कीमतें घटने पर सूचित करेगा। कुछ सर्च रिज़ल्ट पर कलरफुल बैज दिखेगा जिसका अर्थ होगा कि उड़ान की कीमतें अब नहीं घटेंगी।'
'[technology]','इसरो ने चंद्रमा पर बुधवार सुबह प्रज्ञान रोवर द्वारा खींची गई विक्रम लैंडर की पहली तस्वीर X (ट्विटर) पर जारी की है। इसके साथ इसरो ने लिखा, कृपया मुस्कुराएं...यह तस्वीर रोवर पर लगे नैविगेशन कैमरे द्वारा ली गई। गौरतलब है कि भारत 23 अगस्त को चंद्रमा के दक्षिणी ध्रुव के पास सफलतापूर्वक स्पेसक्राफ्ट लैंड करने वाला पहला देश बना था।'
'[technology]','चंद्रयान-3 के प्रज्ञान रोवर ने चंद्रमा के दक्षिणी ध्रुव के पास सल्फर, एल्यूमीनियम, कैल्शियम, लोहा, क्रोमियम, टाइटेनियम, मैंग्नीज़, सिलिकॉन और ऑक्सीजन का पता लगाया है। चंद्रयान-3 के प्रज्ञान रोवर पर मौजूद लेज़र-इंड्यूस्ड ब्रेकडाउन स्पेक्ट्रोस्कोप (एलआईबीएस) इंस्ट्रूमेंट ने चंद्रमा के दक्षिणी ध्रुव के पास इन तत्वों की मौजूदगी की पुष्टि की। वहीं, इसरो ने बताया कि हाइड्रोजन की खोज जारी है।'
'[national, technology]','नासा ने भारत में भारी बारिश के बीच पंजाब में बाढ़ आने से पहले व बाद की सैटेलाइट तस्वीरें शेयर की हैं। तस्वीरों में फिरोज़पुर के पास सतलज नदी से सटे इलाके में आई बाढ़ का दृश्य दिख रहा है। एक तस्वीर में 16 जून का जबकि दूसरी में बाढ़ आने के बाद 19 अगस्त का दृश्य दिख रहा है।'
'[national, technology]','साइबर धोखाधड़ी करने वाले अपराधी लोगों को टेक्स्ट मेसेज भेजकर ई-चालान स्कैम का निशाना बना रहे हैं। मेसेज में यातायात नियमों के उल्लंघन और जुर्माना भरने की बात लिखी होती है। इनमें एक लिंक भी रहता है जिस पर क्लिक करते ही यूज़र एक फर्ज़ी वेबसाइट पर रीडायरेक्ट होता है जिसके बाद जालसाज़ उसका बैंक अकाउंट हैक कर सकते हैं।'
'[technology]','नासा के पार्कर सोलर प्रोब समेत कई सोलर मिशन सक्रिय हैं। जापानी स्पेस एजेंसी भी सूर्य के लिए कई मिशन लॉन्च कर चुकी है जबकि चीन ने 2022 में एडवांस्ड स्पेस-बेस्ड सोलर ऑब्ज़र्वेटरी लॉन्च की थी। यूरोपीय स्पेस एजेंसी भी सूर्य के लिए कई प्रोब मिशन भेज चुकी है। भारत का पहला सोलर मिशन आदित्य-एल1 2 सितंबर को लॉन्च होगा।'
'[national, technology]','इसरो में 1976-1988 के दौरान काम कर चुके पी सुदर्शन ने बताया है कि स्पेस एजेंसी की ज़ीरो-बेस्ड बजटिंग, ज़रूरी वस्तुओं की आपूर्ति के लिए भारतीय कंपनियों पर निर्भरता और अन्य कारणों से स्पेस मिशंस की लागत कम होती है। ज़ीरो-बेस्ड बजटिंग एक ऐसी प्रणाली है जिसमें आगामी मिशंस के लिए पिछले साल का बजट आधार नहीं माना जाता है।'
'[technology]','स्लोवाकिया के आसमान में हाल ही में एक विशाल स्प्राइट नज़र आया और एस्ट्रोफोटोग्राफर स्टेनीस्लाव कानीयेंस्की ने इसकी तस्वीर कैद की। spaceweather.com ने इसे लेकर लिखा, चंद सेकेंड के लिए ऐसा लगा कि...यह एक बड़ी जेलीफिश है। स्प्राइट एक इलेक्ट्रिकल डिस्चार्ज है जो तूफान के दौरान कई बार एक क्यूमलोनिंबस बादल के शीर्ष से ऊपर की तरफ उत्सर्जित होता है।'
'[technology]','इसरो ने तस्वीरें जारी कर बताया है कि श्रीहरिकोटा में पीएसएलवी-सी57 रॉकेट लॉन्च पैड पर आ गया है और इसी रॉकेट के ज़रिए सूर्य के अध्ययन के लिए आदित्य-एल1 मिशन भेजा जाएगा। यह मिशन भारत का ऑब्ज़र्वेट्री श्रेणी का पहला स्पेस मिशन होगा। गौरतलब है कि आदित्य-एल1 मिशन 2 सितंबर को सुबह 11:50 बजे श्रीहरिकोटा से लॉन्च किया जाएगा।'
'[technology]','दुर्लभ सुपर ब्लू मून कल (30 अगस्त) नज़र आएगा और भारत में लोग इस खगोलीय घटना का नज़ारा रात 9:30 बजे से देख सकते हैं। यह इस साल अगस्त का दूसरा सुपरमून होगा और इससे पहले यह परिघटना 1 अगस्त को हुई थी। नासा के मुताबिक, अन्य दिनों के चंद्रमा के मुकाबले सुपरमून 14% अधिक बड़ा दिखाई देता है।'
'[national, technology]','इसरो ने मंगलवार को बताया कि चंद्रयान-3 के प्रज्ञान रोवर पर मौजूद लेज़र-इंड्यूस्ड ब्रेकडाउन स्पेक्ट्रोस्कोप (एलआईबीएस) इंस्ट्रूमेंट ने चंद्रमा के दक्षिणी ध्रुव के पास सतह पर सल्फर की मौजूदगी की पुष्टि की है। इसरो ने बताया, एल्युमीनियम, कैल्शियम, आयरन, क्रोमियम, टाइटेनियम, मैंग्नीज़, सिलिकॉन और ऑक्सीजन की भी मौजूदगी मिली है और इसकी उम्मीद पहले से थी...हाइड्रोजन की जांच जारी है।'
'[technology]','नासा ने सोशल मीडिया पर बृहस्पति ग्रह की कुछ तस्वीरें शेयर की हैं जिसमें वहां आया हुआ तूफान दिख रहा है। नासा ने तस्वीरों के साथ लिखा, हमारे जूनो स्पेसक्राफ्ट ने बृहस्पति के उत्तरी गोलार्द्ध में तूफान की तस्वीरें कैद की हैं, स्पेसक्राफ्ट ने ये तस्वीरें बृहस्पति ग्रह के क्लाउड टॉप्स के ऊपर 23,500 किलोमीटर पर लीं।'
'[technology]','चंद्रयान-3 के आधिकारिक X हैंडल ने चंद्र मिशन के बारे में अपडेट जारी किया है। स्पेसक्राफ्ट के X हैंडल ने लिखा, हेलो पृथ्वीवासियों! मैं चंद्रयान-3 का प्रज्ञान रोवर। मैं और मेरा दोस्त विक्रम एक-दूसरे से संपर्क में हैं। हमारी हालत ठीक है, सर्वश्रेष्ठ आना बाकी है...बताना चाहता हूं कि मैं चंद्रमा के रहस्यों को उजागर करने की राह पर हूं।'
'[technology]','भारत के मंगलयान स्पेसक्राफ्ट ने मंगल ग्रह की परिक्रमा कर रहे उसके सबसे बड़े चंद्रमा फोबोस का एक वीडियो कैद किया है। यह वीडियो स्पेस इनथूज़ियास्ट एंड्रिया लक ने मंगलयान के वैज्ञानिक डेटा के आर्काइव से प्रोसेस किया है। गौरतलब है कि मंगलयान मिशन 2013 में लॉन्च किया गया था जो भारत का पहला इंटरप्लैनेटरी मिशन है।'
'[technology]','23 अगस्त को चंद्रमा पर सफल लैंडिंग के बाद चंद्रयान-3 के विक्रम लैंडर से प्रज्ञान रोवर बाहर निकला और मोबिलिटी ऑपरेशन्स शुरू किए। 26 अगस्त तक मिशन के 3 उद्देश्यों में से 2 पूरे कर लिए गए और 27 अगस्त को रोवर ने टेंप्रेचर वेरिएशन का डेटा भेजा। रोवर 4-मीटर व्यास वाले क्रेटर से बचकर निकलने में कामयाब भी हुआ।'
'[technology]','ऑस्ट्रेलिया में जिस 64-वर्षीय महिला के मस्तिष्क में ज़िंदा परजीवी राउंडवॉर्म ओफिडास्करिस रोबर्टसी मिला था वह ऐसी झील के पास रहती थी जिसमें कार्पेट पाइथन रहते हैं और अकसर झील के आसपास से वनस्पति लाती थी। यह परजीवी आमतौर पर पाइथन में मिलता है। डॉक्टरों ने कहा, महिला ने अनजाने में वनस्पति...या हाथों/बर्तनों पर लगे परजीवी के अंडे खाए होंगे।'
'[technology]','नासा के मुताबिक, अमेरिका में 14-अक्टूबर को रिंग ऑफ फायर या वलयाकार सूर्यग्रहण दिखाई देगा जो वहां ओरेगन तट से मेक्सिको की खाड़ी की तरफ बढ़ेगा। चंद्रमा के सूर्य के ठीक सामने से गुज़रने के दौरान चंद्रमा पूरी तरह से सूर्य की सतह को नहीं ढक पाता है और परिणामस्वरूप यह आसमान में रिंग ऑफ फायर जैसा नज़र आता है।'
'[technology]','सूर्य के अध्ययन के लिए भेजा जाने वाला आदित्य-एल1 पृथ्वी से 15-लाख किलोमीटर दूर लैग्रेंज पॉइंट-1 के नज़दीक हेलो ऑर्बिट में स्थापित होगा। लैग्रेंज पॉइंट्स अर्थ-सन सिस्टम में वो जगहें हैं जहां पृथ्वी और सूर्य का गुरुत्वाकर्षण बल छोटे ऑब्जेट के सेंट्रीपीटल फोर्स को संतुलित करता है जिससे ऑब्जेक्ट (स्पेसक्राफ्ट) पृथ्वी-सूर्य के सापेक्ष स्टेबल पोज़िशन में परिक्रमा कर सकता है।'
'[technology]','इसरो 2 सितंबर को सुबह 11:50 बजे आदित्य-एल1 मिशन लॉन्च करेगा जो पहली बार अल्ट्रावॉयलेट बैंड के नज़दीक रिज़ॉल्वड सोलर डिस्क का अध्ययन करेगा। मिशन का ऑन-बोर्ड इंटेलिजेंस सोलर फ्लेयर और कोरोनल मास इजेक्शन का अध्ययन करेगा। इसके अलावा, यह मिशन अलग-अलग दिशाओं में अवलोकन कर सौर हवा की डायरेक्शनल और एनर्जी एनआईसोट्रॉपी का भी अध्ययन करेगा।'
'[national, technology]','चंद्रयान-3 मिशन के बारे में अपडेट जारी करते हुए इसरो ने सोमवार को X पर 2 तस्वीरें शेयर कर बताया कि प्रज्ञान रोवर सफलतापूर्वक चंद्रमा की सतह पर मिले एक क्रेटर से बचकर निकल गया। इसरो ने लिखा, 27 अगस्त को रोवर का 4 मीटर व्यास वाले क्रेटर से सामना हुआ जो रोवर की लोकेशन से 3 मीटर दूर था।'
'[national, technology]','रिलायंस इंडस्ट्रीज़ के चेयरमैन मुकेश अंबानी ने सोमवार को बताया कि 19-सितंबर को गणेश चतुर्थी के अवसर पर कंपनी अपनी नई वायरलेस इंटरनेट सेवा जियो एयर फाइबर लॉन्च करेगी। उन्होंने कहा, यह सेवा वायरलेस हाई-स्पीड इंटरनेट कनेक्टिविटी के क्षेत्र में मील का पत्थर साबित होगी। 5G सेवा हमारी अर्थव्यवस्था के सभी सेक्टर्स में क्रांतिकारी बदलाव लाने की क्षमता रखती है।'
'[technology]','इसरो ने सोमवार को बताया कि आदित्य-एल 1 2 सितंबर को सुबह 11:50 बजे श्रीहरिकोटा से लॉन्च किया जाएगा। आदित्य-एल 1 मिशन भारत का ऑब्ज़र्वेट्री श्रेणी का पहला स्पेस मिशन होगा जो सूर्य के अध्ययन के लिए भेजा जाएगा। इस मिशन के तहत इसरो आदित्य-एल 1 को सन-अर्थ सिस्टम के लैग्रेंज पॉइंट-1 (एल-1) के करीब हेलो ऑर्बिट में स्थापित करेगा।'
'[national, technology]','चंद्रयान-3 मिशन के प्रोजेक्ट डायरेक्टर पी वीरामुथुवेल ने टाइम्स ऑफ इंडिया को बताया है कि प्रज्ञान रोवर ने चंद्रमा की सतह पर पहली बाधा पार कर ली है। उन्होंने कहा कि 100 एमएम गहरा क्रेटर चंद्रमा की सतह पर पहली बाधा थी। उन्होंने आगे कहा, हम पहले क्रेटर को लेकर बहुत चिंतित थे लेकिन बाधा पार हो गई।'
'[world, technology]','जापान एयरोस्पेस एक्सप्लोरेशन एजेंसी (जाक्सा) ने तेज़ हवाओं का हवाला देकर सोमवार को अपने मून मिशन को लॉन्च के निर्धारित समय से करीब 30 मिनट पहले टाल दिया। खराब मौसम के कारण पहले भी लॉन्च को टाला गया था। जापान चंद्रमा पर अपना स्मार्ट लैंडर फॉर इन्वेस्टिगेटिंग मून (एसएलआईएम) भेजेगा जो चंद्रमा पर उतरने वाला उसका पहला स्पेसक्राफ्ट होगा।'
'[technology]','चंद्रमा और अन्य ग्रहों पर नामकरण का निर्धारण अंतर्राष्ट्रीय खगोलीय संघ (आईएयू) करता है जिसके भारत समेत 92 सदस्य देश हैं। सुझाए शब्दों को आईएयू की प्लेनेटरी सिस्टम नॉमनक्लेचर की कार्यसमिति के पास भेजा जाता है और सदस्यों की वोटिंग में मंज़ूरी मिलने पर नाम आधिकारिक माना जाता है। 3-महीने के अंदर सदस्य नाम पर आपत्ति दर्ज करा सकते हैं।'
'[technology]','नेचर जर्नल में प्रकाशित अध्ययन के अनुसार, शिकारियों से बचने के लिए शरीर का रंग बदलने वाली हॉगफिश अपनी त्वचा का इस्तेमाल कर अपने आसपास का वातावरण महसूस कर सकती है। बकौल अध्ययन, हॉगफिश मरने के बाद भी विशेष लाइट-सेंसिंग कोशिकाओं से शरीर का रंग बदल सकती है। यह स्पष्ट नहीं है कि हॉगफिश इन रंग-परिवर्तनों को कैसे समझती है।'
'[national, technology]','इसरो अगले साल मानव मिशन से पहले गगनयान मिशन के दूसरे ट्रायल में व्योममित्र रोबोट भेजेगा। व्योममित्र हाफ-ह्यूमनॉयड प्रोटोटाइप है जो स्विच पैनल ऑपरेशंस करने के साथ-साथ अंतरिक्षयात्रियों से बातचीत और उनके सवालों का जवाब देने जैसी गतिविधियां कर सकती है। व्योममित्र मॉड्यूल पैरामीटर्स के ज़रिए निगरानी और अलर्ट भेजने के साथ-साथ लाइफ सपोर्ट ऑपरेशंस करने में भी सक्षम है।'
'[technology]','इसरो के वैज्ञानिक बीएचएम दारुकेशा ने बताया है कि चंद्रमा के दक्षिणी ध्रुव के पास ऊपरी सतह का तापमान 70°C है। दारुकेशा ने कहा, हम सभी का मानना था कि तापमान 20°C से 30°C के बीच होगा। हमने जितना अनुमान लगाया था, तापमान उससे कहीं अधिक है। चंद्रमा की सतह पर तापमान का वेरिएशन 50°C है।'
'[national, technology]','चंद्रयान-3 की सफल लैंडिंग के बाद पूर्णमिकावु मंदिर की अपनी यात्रा पर इसरो प्रमुख एस सोमनाथ ने कहा, मैं एक खोजकर्ता हूं। चंद्रमा का पता लगाता हूं, इनर सेल्फ खोजता हूं इसलिए विज्ञान और आध्यात्म दोनों का पता लगाना मेरे जीवन की यात्रा का एक हिस्सा है। उन्होंने आगे कहा, इसलिए मैं कई मंदिरों में आता हूं, धर्मग्रंथ पढ़ता हूं।'
'[technology]','सोशल मीडिया पर चीन के हुबेई प्रांत का एक कथित वीडियो वायरल हुआ है जिसमें रूई की तरह दिखने वाले दुर्लभ बादल नज़र आ रहे हैं। बादलों की इस असामान्य निर्माण प्रक्रिया को ममाटस बादल नाम से जाना जाता है जो अक्सर अपने साथ ओलावृष्टि, भारी बारिश और बर्फबारी जैसी गंभीर मौसमी परिस्थितियां लेकर आते हैं।'
'[technology]','वॉट्सऐप ने टेकक्रंच से पुष्टि की है कि कंपनी ने एचडी में वीडियो शेयर करने का फीचर रोल आउट किया है। इससे पहले एचडी वीडियो 480p तक कंप्रेस किया जाता था लेकिन यूज़र्स अब वीडियो को 720p तक एचडी में भेजने का विकल्प चुन सकते हैं। वीडियो चुनने के बाद यूज़र्स को स्क्रीन के टॉप पर एचडी बटन चुनना होगा।'
'[technology]','इसरो ने रविवार को चंद्रयान-3 के विक्रम लैंडर पर मौजूद सीएचएएसटीई पेलोड (चंद्राज़ सरफेस थर्मोफिज़िकल एक्सपेरिमेंट) के पहले विश्लेषण को शेयर किया। चंद्रमा की सतह का थर्मल बिहेवियर समझने के लिए सीएचएएसटीई चंद्रमा के दक्षिणी ध्रुव के आसपास चांद की ऊपरी सतह की टेंप्रेचर प्रोफाइल मापता है। इसरो ने कहा, यह चंद्रमा के दक्षिणी धुव्र की ऐसी पहली प्रोफाइल है।'
'[technology]','इसरो के प्रमुख एस सोमनाथ ने कहा है, हम चंद्रमा, मंगल ग्रह और शुक्र ग्रह पर जाने के लिए भी सक्षम हैं लेकिन और अधिक निवेश व आत्मविश्वास की ज़रूरत है। उन्होंने कहा, हमारे स्पेस सेक्टर को और आगे बढ़ना चाहिए। उन्होंने चंद्रयान-3 मिशन को लेकर कहा, चंद्रयान-3 के लैंडर और रोवर, दोनों ने ही तस्वीरें खींची हैं।'
'[national, technology]','चंद्रयान-3 मिशन की लैंडिंग साइट का नाम शिवशक्ति करने के एलान पर इसरो के प्रमुख एस सोमनाथ ने कहा है, प्रधानमंत्री नरेंद्र मोदी ने इसका अर्थ उस तरीके से समझाया...जो हम सभी के लिए सही है। उन्होंने कहा, मुझे नहीं लगता कि शिवशक्ति नाम रखने में कुछ गलत है...देश का पीएम होने के नाते उन्हें इसके नामकरण का विशेषाधिकार है।'
'[national, technology]','X पर साइबर दोस्त नाम से सरकार के हैंडल ने स्मिशिंग स्कैम को लेकर चेतावनी जारी की है। स्मिशिंग (एसएमएस फिशिंग) में लोगों को गुमराह करने वाले मेसेज भेजकर उनकी गोपनीय जानकारियां ली जाती हैं। सरकार ने कहा, संदिग्ध लिंक पर क्लिक करने या टेक्स्ट मेसेज पर व्यक्तिगत जानकारियां शेयर करने से बचें, खासकर जब वे (मेसेज) अवांछित हों।'
'[national, technology]','विज्ञान और प्रौद्योगिकी राज्य मंत्री (स्वतंत्र प्रभार) जितेंद्र सिंह ने गगनयान मिशन पर कहा है, हम अक्टूबर के पहले या दूसरे सप्ताह में ट्रायल मिशन की योजना बना रहे हैं। उन्होंने कहा, दूसरे मिशन में महिला रोबोट व्योममित्र को अंतरिक्ष में भेजा जाएगा। वह सभी मानवीय गतिविधियों की नकल करेगी। अगर सब कुछ सही रहा...तो हम आगे बढ़ सकते हैं।'
'[national, technology]','शनिवार को बेंगलुरु में इसरो के हेडक्वॉर्टर पहुंचे प्रधानमंत्री नरेंद्र मोदी को इसरो के प्रमुख एस सोमनाथ ने चंद्रयान-3 मिशन की तस्वीरे भेंट कीं। इनमें चंद्रमा की सतह पर विक्रम लैंडर और प्रज्ञान रोवर दिख रहे हैं। सोमनाथ ने पीएम को लैंडर से उतर रहे प्रज्ञान रोवर की तस्वीर दिखाते हुए कहा, इसमें चंद्रमा पर भारतीय ध्वज दिख रहा है।'
'[national, technology]','श्रीहरिकोटा (आंध्र प्रदेश) के सतीश धवन स्पेस सेंटर से 22 अक्टूबर 2008 को भारत का पहला चंद्र मिशन चंद्रयान-1 लॉन्च किया गया था। 14 नवंबर 2008 को जिस जगह चंद्रयान-1 का मून इम्पैक्ट प्रोब लैंड हुआ था उस इम्पैक्ट साइट का नाम पूर्व प्रधानमंत्री जवाहरलाल नेहरू की जयंती पर श्रद्धांजलि के तौर पर जवाहर पॉइंट रखा गया था।'
'[national, technology]','भारतीय अंतरिक्ष अनुसंधान संगठन (इसरो) ने चंद्रमा पर प्रज्ञान रोवर का एक नया वीडियो शनिवार को X पर शेयर किया। इसरो ने लिखा, (चंद्रमा के) दक्षिणी ध्रुव पर चंद्रमा के रहस्यों की खोज में शिवशक्ति पॉइंट के आसपास घूमता प्रज्ञान रोवर। प्रधानमंत्री नरेंद्र मोदी ने बताया था कि चंद्रमा पर जिस जगह विक्रम लैंडर उतरा, उसे शिवशक्ति पॉइंट कहा जाएगा।'
'[national, technology]','इसरो के चंद्रयान मिशन की टेस्टिंग के लिए चेन्नई (तमिलनाडु) से लगभग 400 किमी दूर स्थित नमक्कल ज़िले से 2012 से मिट्टी मंगाई जा रही है। इस ज़िले की मिट्टी चंद्रमा की मिट्टी के समान है। इसका इस्तेमाल चंद्रमा पर सॉफ्ट लैंडिंग के लिए चंद्रयान-3 के लैंडर मॉड्यूल की क्षमता जांचने और उसमें सुधार करने के लिए भी किया गया।'
'[business, national, technology]','बी20 समिट में शुक्रवार को टाटा संस के चेयरमैन एन चंद्रशेखरन ने कहा कि आज कोई अपने साथ कैश नहीं रखता है। उन्होंने कहा, (डिजिटल) पेमेंट सिस्टम ने हमारे कामकाज़ के तरीके को पूरी तरह से बदल दिया है...नारियल पानी बेचने वाला दुकानदार भी कहता है- गूगल पे करेंगे या फोन पे? उसके पास कैश लेने का समय नहीं है।'
'[national, technology]','चंद्रमा पर चंद्रयान-3 की सफल लैंडिंग के बाद इसरो के वैज्ञानिकों को संबोधित करते हुए प्रधानमंत्री नरेंद्र मोदी भावुक हो गए। उन्होंने बेंगलुरु में वैज्ञानिकों से कहा, आज मैं एक अलग स्तर की खुशी महसूस कर रहा हूं...इस बार मैं बहुत बेचैन था...मैं दक्षिण अफ्रीका में था लेकिन मेरा मन आपके साथ था। उन्होंने वैज्ञानिकों को सलाम भी किया।'
'[technology]','ऐस्ट्रोफोटोग्राफर एंड्रयू मैकार्थी ने चंद्रमा के दक्षिणी छोर की तस्वीर खींची है और उसे X (पूर्व में ट्विटर) पर शेयर की है। उन्होंने लिखा, यह वही जगह है जहां विक्रम लैंडर बुधवार को उतरा था...मेरे टेलिस्कोप से इतना ही दिख सकता था। उनके ट्वीट पर एक यूज़र ने कमेंट किया, चंद्रमा के क्रेटर्स की औसत चौड़ाई क्या है?'
'[national, technology]','प्रधानमंत्री नरेंद्र मोदी ने शनिवार को कहा कि चंद्रमा पर जिस जगह चंद्रयान-2 ने पदचिह्न छोड़े, वह पॉइंट तिरंगा कहलाएगा। 2019 में चंद्रयान-2 मिशन चंद्रमा पर सॉफ्ट लैंडिंग नहीं कर पाया था। पीएम ने इसरो के वैज्ञानिकों को संबोधित कर कहा, यह...पॉइंट हमें सीख देगा कि कोई भी विफलता आखिरी (अंत) नहीं होती। अगर...इच्छाशक्ति हो तो सफलता मिलकर रहती है।'
'[national, technology]','प्रधानमंत्री नरेंद्र मोदी ने शनिवार को एलान किया कि हर साल 23 अगस्त को नैशनल स्पेस डे के तौर पर मनाया जाएगा। 23 अगस्त को चंद्रयान-3 की चंद्रमा पर सफल लैंडिंग हुई थी जिससे भारत चंद्रमा के दक्षिणी ध्रुव के पास सॉफ्ट लैंडिंग करने वाला पहला देश बना था। पीएम ने संबोधन शुरू करने से पहले वैज्ञानिकों से मुलाकात की।'
'[national, technology]','प्रधानमंत्री नरेंद्र मोदी ने चंद्रयान-3 मिशन में शामिल इसरो के वैज्ञानिकों को संबोधित करते हुए कहा है कि चंद्रमा पर जिस जगह विक्रम लैंडर उतरा उसे शिवशक्ति पॉइंट कहा जाएगा। उन्होंने कहा, स्पेस मिशन्स के टचडाउन पॉइंट को नाम दिए जाने की वैज्ञानिक परंपरा है। चंद्रमा के जिस स्थान पर चंद्रयान-3 उतरा...भारत ने भी उसके नामकरण का फैसला किया है।'
'[national, technology]','जी-20 समिट के लिए भारत आए माइक्रोसॉफ्ट के प्रेसिडेंट ब्रैड स्मिथ ने एनडीटीवी से कहा है, ऐसा कोई देश नहीं देखा जो भारत जितनी तेज़ी से आगे बढ़ा हो। उन्होंने कहा, सिर्फ यही महत्वपूर्ण नहीं है कि डिजिटल सिस्टम भारत में पब्लिक इन्फ्रास्ट्रक्चर के लिए क्या कर रहे हैं...बल्कि यह भी कि वे दुनिया के लिए क्या कर सकते हैं।'
'[national, technology]','इसरो ने शुक्रवार को कहा कि चंद्रयान-3 के प्रज्ञान रोवर ने चांद की सतह पर लगभग 8-मीटर की दूरी तय कर ली और इसके उपकरण एलआईबीएस और एपीएक्सएस चालू हो गए हैं। उन्होंने कहा, प्रोपल्शन मॉड्यूल, लैंडर और रोवर के सभी उपकरण ठीक से काम कर रहे हैं। एलआईबीएस लैंडिंग स्थल के आसपास की मिट्टी और चट्टानों का अध्ययन करेगी।'
'[business, technology]','माइक्रोसॉफ्ट ने 28 साल पहले 24 अगस्त 1995 को विंडोज़ 95 को लॉन्च किया था। यह माइक्रोसॉफ्ट विंडोज़ का पहला वर्ज़न था जिसमें टास्कबार, स्टार्ट बटन व इंटरनेट ऐक्सेस था। माइक्रोसॉफ्ट के को-फाउंडर बिल गेट्स ने विंडोज़ 95 के लॉन्च इवेंट में डांस करते हुए अपना वीडियो X पर शेयर करते हुए लिखा, कुछ यादें हमेशा आपके साथ रहती हैं।'
'[national, technology]','कांग्रेस सांसद शशि थरूर ने चंद्रमा की सतह पर चंद्रयान-3 की लैंडिंग के बाद इस मिशन पर काम करने वाले वैज्ञानिकों को तैयार करने के लिए केरल के कॉलेज ऑफ इंजीनियरिंग त्रिवेंद्रम (सीईटी) की तारीफ की है। उन्होंने सीईटी से ग्रैजुएशन करने वाले वैज्ञानिकों की तस्वीर शेयर कर लिखा, आईआईटियंस सिलिकॉन वैली (अमेरिका) चले गए...सीईटियंस हमें चंद्रमा पर ले गए।'
'[world, national, technology]','चांद पर फिलहाल भारत का प्रज्ञान और चीन का युटु-2 रोवर ऐक्टिव हैं। प्रज्ञान 14 दिनों के मिशन पर है और चंद्रमा के दक्षिणी ध्रुव पर रिसर्च करेगा जबकि युटु-2 जनवरी 2019 से चांद के फार साइड पर है। प्रज्ञान विक्रम लैंडर से 500-मीटर की दूरी तक जा सकता है जबकि युटु-2 जनवरी 2022 तक 1,000-मीटर घूम चुका था।'
'[world, technology]','जापान एयरोस्पेस एक्सप्लोरेशन एजेंसी (जाक्सा) ने खराब मौसम के अनुमान के चलते अपना मून मिशन टाल दिया है जो 26 अगस्त को लॉन्च होने वाला था। जाक्सा ने कहा कि अब इसे 28 अगस्त को लॉन्च किया जाएगा। जापान का रॉकेट एक लैंडर को ले जाएगा जिसके 4 से 6 महीने में चंद्रमा की सतह पर पहुंचने की उम्मीद है।'
'[national, technology]','इसरो ने चंद्रयान-3 के लैंडर से बाहर निकलकर चंद्रमा पर चलते हुए प्रज्ञान रोवर का पहला वीडियो शेयर किया है। इससे पहले इसरो ने बताया था, रोवर लैंडर से बाहर निकला...और भारत ने चांद पर सैर की! विक्रम लैंडर की लैंडिंग के साथ भारत चांद के दक्षिणी ध्रुव के पास स्पेसक्राफ्ट उतारने वाला दुनिया का पहला देश बन गया है।'
'[national, technology]','चंद्रयान-3 की सफल लैंडिंग के बाद इसरो के वैज्ञानिक एम संकरन ने कहा है कि संस्था अब अंतरिक्ष में आदमी व शुक्र ग्रह के पास स्पेसक्राफ्ट भेजने और मंगल ग्रह पर स्पेसक्राफ्ट उतारने पर विचार करेगी। बकौल संकरन, इन सभी योजनाओं पर काम जारी है और चंद्रयान-3 मिशन की सफलता उन्हें और अधिक कोशिश करने के लिए प्रेरित करेगी।'
'[technology]','इसरो के पूर्व डायरेक्टर के. सिवन ने कहा है कि चंद्रयान-3 की चंद्रमा पर लैंडिंग के बाद भी वह घर नहीं गए थे। उन्होंने कहा, रोवर के लैंडर से बाहर आने और...चंद्रमा की सतह पर उसकी चहलकदमी देखने के बाद...देर रात घर लौटा। सिवन 2019 में इसरो के अध्यक्ष थे जब चंद्रयान-2 ने चंद्रमा पर लैंडिंग की कोशिश की थी।'
'[technology]','नासा के चंद्र एक्स-रे ऑब्ज़र्वेटरी, ईएसए के एक्सएमएम-न्यूटन और अन्य टेलिस्कोपों का इस्तेमाल कर खगोलविदों ने बताया है कि पृथ्वी से 29-करोड़ प्रकाश वर्ष दूर एक विशाल ब्लैकहोल ने बड़े तारे को नष्ट कर दिया और इसका मलबा अंतरिक्ष में बिखेर दिया। किसी टाइडल डिसरप्शन इवेंट में नष्ट होने वाला यह तारा सबसे बड़े तारों में से एक बन गया।'
'[national, technology]','इसरो ने बताया है कि चंद्रयान-3 स्पेसक्राफ्ट के प्रज्ञान रोवर की मून वॉक शुरू हो गई है। इसरो ने अपडेट शेयर करते हुए X पर लिखा कि चंद्रयान-3 ने बेंगलुरु स्थित इसरो टेलीमेट्री, ट्रैकिंग ऐंड कमांड नेटवर्क (आईएसटीआरएसी) स्थित द मिशन ऑपरेशंस कॉम्प्लेक्स (एमओएक्स) को बताया कि मून वॉक शुरू हो गई है। चंद्रयान-3 बुधवार को चंद्रमा पर उतरा था।'
'[national, technology]','चंद्रयान-3 पर मौजूद रंभा साइंटिफिक पेलोड चंद्रमा की नियर-सर्फेस प्लाज़्मा डेंसिटी और उसमें बदलावों जबकि सीएचएएसटीई एक्सपेरिमेंट सतह की थर्मल प्रॉपर्टीज़ का अध्ययन करेगा। आईएलएसए लैंडिंग वाली जगह के नज़दीक भूकंप को मापेगा। रोवर का एलआईबीएस पेलोड सतह की केमिकल और मिनरल कंपोज़िशन का अध्ययन करेगा जबकि एपीएक्सएस चंद्रमा की मिट्टी में तत्वों के कंपोज़िशन की जांच करेगा।'
'[technology]','चंद्रमा पर चंद्रयान-3 के विक्रम लैंडर और प्रज्ञान रोवर पर खतरे को लेकर इसरो के प्रमुख एस सोमनाथ ने कहा है, चंद्रमा पर वायुमंडल की अनुपस्थिति होने के कारण ऑब्जेक्ट्स कहीं से भी इससे टकरा सकते हैं। उन्होंने कहा, अगर एक ऐस्टेरॉयड या अन्य ऑब्जेक्ट प्रचंड वेग (वेलोसिटी) के साथ लैंडर-रोवर से टकराता है तो ये नष्ट हो जाएंगे।'
'[national, technology]','अंतरिक्ष जाने वाले पहले भारतीय राकेश शर्मा ने चंद्रयान-3 की सफल लैंडिंग पर नैशनल जियोग्राफिक से कहा है, हमेशा सोचता हूं कि मेरा जन्म बहुत जल्दी हो गया क्योंकि देश में अंतरिक्षीय गतिविधियां अब शुरू हो रही हैं। 75-वर्षीय राकेश ने कहा, मुझे भारतीय होने पर गर्व है। मुझे पूरा भरोसा था कि इसरो सभी समस्याओं का हल निकाल लेगा।'
'[technology]','नासा के जेट प्रोपल्शन लैबोरेटरी की डायरेक्टर लॉरी लेशिन ने आपने कभी इस दुनिया के बाहर बने हुए अंतरिक्ष यान (यूएफओ) देखे हैं? के सवाल का जवाब देते हुए कहा है, बिल्कुल नहीं। उन्होंने कहा, हमारा सबसे बड़ा लक्ष्य कहीं और जीवन तलाशना है। हम सौर मंडल और उससे आगे भी जीवन का पता लगाने की कोशिश कर रहे हैं।'
'[national, technology]','इसरो ने लैंडिंग से ठीक पहले चंद्रयान-3 के लैंडर इमेजर कैमरा द्वारा लिया गया चंद्रमा का एक वीडियो शेयर किया है जिसमें चंद्रमा के कई क्रेटर्स के अलावा स्पेसक्राफ्ट का एक हिस्सा भी दिख रहा है। वीडियो को लेकर कई यूज़र्स ने प्रतिक्रिया दी और एक ने लिखा, सच में शानदार। एक अन्य यूज़र ने लिखा, चंद्रमा बहुत खूबसूरत है।'
'[national, technology]','चंद्रयान-3 के चंद्रमा पर लैंडिंग के 24 घंटे पूरे होने के बाद इसरो ने मिशन के बारे में अपडेट दिया है। इसरो ने ट्वीट किया, सभी गतिविधियां तय कार्यक्रम के अनुसार हो रही हैं और सभी सिस्टम सामान्य हैं। लैंडर मॉड्यूल पेलोड्स आईएलएसए, रंभा और सीएचएएसटीई (ChaSTE) आज चालू हो गए। रोवर के मोबिलिटी ऑपरेशंस शुरू हो गए हैं।'
'[technology]','इसरो के प्रमुख एस सोमनाथ ने बताया है, सूर्य के अध्ययन के लिए आदित्य-एल 1 मिशन सितंबर में लॉन्च होने को तैयार है...गगनयान पर अब भी काम जारी है। गौरतलब है, आदित्य-एल 1 मिशन भारत का ऑब्ज़र्वेट्री श्रेणी का पहला स्पेस मिशन होगा जिसका मुख्य उद्देश्य कोरोनल हीटिंग की समस्या, कोरोनल मास इजेक्शन और फ्लेयर्स आदि को समझना है।'
'[world, technology]','पाकिस्तानी मीडिया ने गुरुवार को भारत के ऐतिहासिक चंद्रयान-3 मिशन को फ्रंट पेज कवरेज दी। डॉन के फ्रंट पेज पर चंद्रमा पर भारत की ऐतिहासिक लैंडिंग जबकि जियो न्यूज़ के होमपेज पर चंद्रयान-3 के उतरने के बाद इसरो में ऐतिहासिक खुशी की लहर के साथ खबर प्रकाशित हुई। द एक्सप्रेस ट्रिब्यून ने फ्रंट पेज पर चंद्रयान-3 की तस्वीर शेयर की।'
'[sports, technology]','दिग्गज आईटी कंपनी इन्फोसिस ने ग्रैंड स्लैम चैंपियन टेनिस खिलाड़ी राफेल नडाल को अपना ब्रैंड ऐम्बैसडर बनाया है। इसे लेकर कंपनी ने राफेल के साथ 3 साल का करार किया है। राफेल ने इसकी घोषणा करते हुए कहा, इन्फोसिस और मैं समाज के लिए कुछ बेहतर करना चाहते हैं। मुझे उम्मीद है कि हम मिलकर कुछ बेहतर करेंगे।'
'[national, technology]','इसरो और चंद्रयान-3 मिशन के फर्ज़ी इंस्टाग्राम अकाउंट्स को लेकर केंद्र सरकार ने लोगों को आगाह किया है। केंद्र सरकार के पीआईबी फैक्ट चेक ने बताया, इंस्टाग्राम पर कई अकाउंट्स इसरो के आधिकारिक अकाउंट होने का दावा कर रहे हैं, ये अकाउंट इसरो से नहीं जुड़े हैं...इसरो का आधिकारिक इंस्टाग्राम अकाउंट isro(.)dos है, आधिकारिक जानकारी के लिए https://isro.gov.in पर जाएं।'
'[technology]','चंद्रमा पर चंद्रयान-3 की सफल लैंडिंग के बाद X पर 45 ट्रिलियन ट्रेंड होने लगा। दरअसल, एक टीवी प्रेज़ेंटर ने ट्वीट किया था कि यूके को भारत जैसे देशों को मदद नहीं भेजनी चाहिए जिनके पास उन्नत स्पेस प्रोग्राम हैं। इसके बाद कई भारतीय यूज़र्स ने कहा कि यूके को पहले भारत से लूटे गए $45 ट्रिलियन वापस करने चाहिए।'
'[national, technology]','चंद्रमा की सतह पर चंद्रयान-3 की सफल लैंडिंग के बाद इसरो के पूर्व प्रमुख जी माधवन नायर ने कहा है, इसरो में वैज्ञानिकों…को जो वेतन मिलता है…वह वैश्विक स्तर पर वैज्ञानिकों को मिलने वाले वेतन का 5वां हिस्सा है। नायर ने कहा, उन्हें वास्तव में...पैसे की चिंता नहीं होती बल्कि उनमें अपने मिशन के प्रति जुनून और प्रतिबद्धता होती है।'
'[national, technology]','माइक्रोसॉफ्ट के सीईओ सत्या नडेला व गूगल के सीईओ सुंदर पिचाई ने चंद्रमा की सतह पर इसरो के चंद्रयान-3 की सफल लैंडिंग के बाद भारत को बधाई दी है। नडेला ने X पर लिखा है, यह भारत और अंतरिक्ष अन्वेषण के भविष्य के लिए रोमांचक क्षण है। पिचाई ने लिखा, क्या अविश्वसनीय क्षण है, बधाई हो।'
'[national, technology]','चंद्रमा पर 14 दिनों बाद रात हो जाएगी और अगला सूर्योदय उसके 14 दिनों बाद होगा। चूंकि, विक्रम व प्रज्ञान धूप में ही काम कर सकते हैं इसलिए अत्यधिक ठंड होने के चलते वे 14 दिनों बाद निष्क्रिय हो जाएंगे। हालांकि, इसरो के वैज्ञानिकों ने सूर्योदय के बाद दोनों के सक्रिय होने की संभावना से इनकार नहीं किया है।'
'[national, technology]','इसरो के पूर्व प्रमुख के कस्तूरीरंगन ने बताया है कि पहले भारत को परमाणु ऊर्जा, अंतरिक्ष जैसे क्षेत्रों में टेक्नोलॉजी से वंचित रखा गया था। उन्होंने कहा, हमारे पास क्षमता नहीं थी...हम दूसरों पर निर्भर थे लेकिन चंद्रयान-3 की लैंडिंग ने इसे हमेशा के लिए बदल दिया है। अब भारत भविष्य में अंतरिक्ष अभियानों से जुड़े फैसलों का हिस्सा होगा।'
'[national, technology]','प्रधानमंत्री नरेंद्र मोदी का एक वीडियो सामने आया है जिसमें वह चांद पर विक्रम लैंडर की लैंडिंग के बाद इसरो प्रमुख एस सोमनाथ को बधाई दे रहे हैं। मोदी ने कहा, सोमनाथ जी...आपका नाम चंद्रमा से जुड़ा हुआ है...आपके परिवार, टीम को बधाई...मैं जल्द ही व्यक्तिगत रूप से आपको बधाई दूंगा। दरअसल, सोमनाथ का मतलब होता है चंद्रमा का स्वामी।'
'[sports, technology]','भारतीय क्रिकेट टीम के पूर्व कप्तान एमएस धोनी का एक वीडियो वायरल हो रहा है जिसमें वह चंद्रमा पर चंद्रयान-3 की लैंडिंग देखते नज़र आ रहे हैं। वीडियो में धोनी अपनी जांघ पर ताली बजाकर चंद्रयान-3 की सफलता का जश्न मनाते दिख रहे हैं। गौरतलब है, भारत चंद्रमा के दक्षिणी ध्रुव के पास स्पेसक्राफ्ट उतारने वाला पहला देश है।'
'[technology]','चंद्रमा के दक्षिणी ध्रुव के पास भारत के सफलतापूर्वक स्पेसक्राफ्ट लैंड करने वाला पहला देश बनने पर यूरोपियन स्पेस एजेंसी (ईएसए) ने बुधवार को ट्वीट किया, इसरो और चंद्रयान-3 की टीम को बधाई। गौरतलब है, लॉन्च के बाद चंद्रयान-3 को ट्रैक करने के लिए फ्रेंच गुयाना और यूके में ईएसए के ऐंटीना का इस्तेमाल किया गया था।'
'[national, technology]','चंद्रमा पर चंद्रयान-3 के विक्रम लैंडर से प्रज्ञान रोवर के बाहर आने के बाद इसरो ने X पर लिखा है, सीएच-3 रोवर लैंडर से नीचे उतरा...और भारत ने चांद पर सैर की! इसरो ने लिखा, रोवर: मेड इन इंडिया...ऐंड मेड फॉर द मून! गौरतलब है, भारत चंद्रमा के दक्षिणी ध्रुव के नज़दीक स्पेसक्राफ्ट उतारने वाला पहला देश बन गया है।'
'[national, technology]','इसरो के यूट्यूब चैनल पर बुधवार को 80 लाख+ लोगों ने चंद्रयान-3 की लैंडिंग का लाइव प्रसारण देखा। इस लाइव स्ट्रीम ने यूट्यूब पर लाइव-स्ट्रीमिंग के दौरान दर्शकों की संख्या के पिछले सभी रिकॉर्ड तोड़ दिए। बकौल रिपोर्ट, पिछला रिकॉर्ड यूट्यूबर कैसमिरो के नाम था जिनकी फीफा वर्ल्ड कप-2022 के क्वॉर्टर-फाइनल की स्ट्रीमिंग को 65 लाख लोगों ने देखा था।'
'[national, technology]','इंडियन नैशनल स्पेस प्रमोशन ऐंड ऑथोराइज़ेशन सेंटर (IN-SPACe) के चेयरमैन पवन गोएनका ने चंद्रमा पर चंद्रयान-3 के विक्रम लैंडर से प्रज्ञान रोवर के बाहर आने की तस्वीर ट्वीट की है। तस्वीर में रोवर को रैम्प पर देखा जा सकता है। इससे पहले इसरो ने चंद्रमा पर उतरने के बाद चंद्रयान-3 द्वारा ली गई पहली तस्वीर शेयर की थी।'
'[national, technology]','इसरो ने चंद्रमा पर चंद्रयान-3 के उतरने के बाद उसके द्वारा ली गई पहली तस्वीर शेयर की है। इसरो ने लिखा, यह तस्वीर लैंडिंग के बाद ली गई है। तस्वीर में चंद्रयान-3 की लैंडिंग साइट का एक हिस्सा और स्पेसक्राफ्ट के एक हिस्से की परछाई दिख रही है...चंद्रयान-3 ने चंद्रमा की सतह पर अपेक्षाकृत समतल जगह चुनी।'
'[national, technology]','चंद्रयान-3 की सफलता के बाद इसरो के सफर पर साइकल से चांद तक का पोस्ट ऑनलाइन वायरल हो गया है। पोस्ट में 1963 में इसरो के पहले रॉकेट लॉन्च के लिए रॉकेट के हिस्सों को साइकल पर ले जाते दिखाया गया है। गौरतलब है कि चंद्रमा के दक्षिणी ध्रुव के पास स्पेसक्राफ्ट उतारने वाला भारत पहला देश बन गया है।'
'[technology]','चंद्रयान-3 के बुधवार को चंद्रमा की सतह पर उतरने के बाद भारत में रूस के राजदूत डेनिस अलीपोव ने ट्वीट किया, बधाई हो, भारत🇮🇳! उन्होंने आगे कहा, चंद्रयान-3 के चंद्रमा के दक्षिणी ध्रुव पर उतरने के साथ ही भारत ने इतिहास रच दिया है। इस उल्लेखनीय उपलब्धि में योगदान देने वाले प्रतिभाशाली लोगों को बधाई।'
'[business, technology]','अदाणी समूह के चेयरमैन गौतम अदाणी ने बुधवार को चंद्रमा की सतह पर चंद्रयान-3 की सफल लैंडिंग के बाद कहा है, इसरो को बधाई! आप वाकई देश का गौरव हैं। अदाणी ने X (पूर्व में ट्विटर) पर लिखा, अंतरिक्ष अभियानों को अंजाम देने की किसी देश की क्षमता उसके आत्मविश्वास को दर्शाती है और यह भारत का समय है।'
'[business, technology]','वेदांता के चेयरमैन अनिल अग्रवाल ने बुधवार को चंद्रमा की सतह पर चंद्रयान-3 की सफल लैंडिंग के बाद कहा है, चांद को कह दो हम आ गए। अग्रवाल ने X (पूर्व में ट्विटर) पर लिखा, यह हर भारतीय के लिए एक विशेष क्षण है! मैं हर भारतीय को गौरवान्वित करने के लिए इसरो के वैज्ञानिकों का धन्यवाद करता हूं।'
'[national, technology]','इसरो ने चंद्रयान-3 के विक्रम लैंडर के द्वारा ली गईं चंद्रमा की नई तस्वीरें शेयर की हैं। इसरो ने ट्वीट किया, डिसेंट (अवरोहण) के दौरान लैंडर हॉरिज़ॉन्टल वेलोसिटी कैमरा द्वारा ली गईं तस्वीरें। चंद्रयान-3 लैंडर और MOX-ISTRAC, बेंगलुरु के बीच संचार स्थापित हो गया है। गौरतलब है, चंद्रयान-3 ने चंद्रमा के दक्षिणी ध्रुव के नज़दीक बुधवार को सफलतापूर्वक लैंडिंग की।'
'[technology]','नासा के एडमिनिस्ट्रेटर बिल नेल्सन ने चंद्रयान-3 के चंद्रमा पर सफलतापूर्वक उतरने के बाद भारत को बधाई दी है। उन्होंने लिखा, चंद्रयान-3 के चंद्रमा के दक्षिणी ध्रुव पर लैंडिंग के लिए इसरो को बधाई। चंद्रमा पर सॉफ्ट लैंडिंग करने पर चौथा देश बनने वाले भारत को बधाई। हमें इस मिशन में आपका भागीदार बनकर खुशी हो रही है।'
'[technology]','यूरोपियन स्पेस एजेंसी (ईएसए) और नासा भारत के चंद्रयान-3 की ट्रैकिंग में मदद कर रही हैं। ईएसए के फ्रेंच गुयाना और यूके स्थित ऐंटीना का इस्तेमाल चंद्रयान-3 के लॉन्च के बाद इसे ट्रैक करने में किया गया। जब लैंडर इसरो के ऐंटीना के व्यू से बाहर चला जाएगा तब नासा-ईएसए के डीप स्पेस नेटवर्क्स इसको ट्रैक करने में मदद करेंगे।'
'[technology]','चंद्रयान-3 के लैंडिंग मॉड्यूल के सफलतापूर्वक चंद्रमा पर उतरने के बाद चंद्रयान-3 के लैंडर (विक्रम) और रोवर (प्रज्ञान) में मौजूद साइंटिफिक पेलोड चंद्रमा की सतह पर थर्मल प्रॉपर्टीज़ के अलावा वहां रासायनिक व खनिजों की संरचना और भूकंप आदि का अध्ययन करेंगे। लैंडर और रोवर का चंद्र सतह पर जीवनकाल एक लूनर डे (पृथ्वी के 14 दिनों के बराबर) होगा।'
'[national, technology]','इसरो ने बुधवार को ट्वीट किया, चंद्रयान-3 ने चंद्रमा पर सफलतापूर्वक सॉफ्ट लैंडिंग कर ली है! बधाई हो भारत! इसरो ने चंद्रयान-3 की तरफ से भेजे गए संदेश में बताया, भारत, मैं अपनी मंज़िल पर पहुंच गया और आप भी! गौरतलब है, भारत ने चंद्रमा के दक्षिणी ध्रुव के पास सफलतापूर्वक स्पेसक्राफ्ट लैंड कराने के बाद इतिहास रच दिया है।'
'[technology]','चंद्रयान-3 के बुधवार को चंद्रमा की सतह पर उतरने के बाद इसरो के वैज्ञानिकों ने तालियों की गड़गड़ाहट के साथ जश्न मनाया। इस जश्न में प्रधानमंत्री नरेंद्र मोदी भी वर्चुअली शामिल हुए जो फिलहाल ब्रिक्स समिट के लिए दक्षिण अफ्रीका में हैं। दरअसल, चंद्रमा के दक्षिणी ध्रुव के पास सफलतापूर्वक स्पेसक्राफ्ट लैंड करने वाला भारत पहला देश बन गया है।'
'[national, technology]','चंद्रमा की सतह पर बुधवार को चंद्रयान-3 के विक्रम लैंडर की सफलतापूर्वक लैंडिंग होने के बाद प्रधानमंत्री नरेंद्र मोदी ने इसरो के वैज्ञानिकों और देशवासियों को बधाई दी। उन्होंने कहा, यह क्षण मुश्किलों के महासागर को पार कर जीत के चंद्रपथ पर चलने का है। उन्होंने आगे कहा, हमने धरती पर संकल्प लिया और चांद पर उसे साकार किया।'
'[national, technology]','चंद्रमा की सतह पर चंद्रयान-3 के विक्रम लैंडर की बुधवार शाम को सफलतापूर्वक लैंडिंग हो गई और इसके साथ ही भारत चंद्रमा के दक्षिणी ध्रुव के पास स्पेसक्राफ्ट लैंड करने वाला पहला देश बन गया। इसरो ने बताया कि लैंडिंग के बाद विक्रम लैंडर से प्रज्ञान रोवर निकलेगा। दरअसल, ₹615 करोड़ का यह मिशन 14 जुलाई को लॉन्च हुआ था।'
'[national, technology]','भारत का तीसरा लूनर मिशन चंद्रयान-3 बुधवार को सफलतापूर्वक चंद्रमा पर उतर गया और इसके साथ ही भारत चंद्रमा की सतह पर सफलतापूर्वक सॉफ्ट लैंडिंग करने वाला चौथा देश बन गया। इससे पहले यह सफलता चीन, रूस और अमेरिका हासिल कर चुके हैं। यह मिशन 14 जुलाई को श्रीहरिकोटा स्थित सतीश धवन स्पेस सेंटर से लॉन्च किया गया था।'
'[technology]','चंद्रयान-3 का लैंडर आज चंद्रमा पर सॉफ्ट लैंडिंग कर सकता है और लैंडिंग मॉड्यूल में विक्रम लैंडर व प्रज्ञान रोवर शामिल हैं। लैंडर का नाम भारतीय अंतरिक्ष कार्यक्रम के जनक और इसरो के संस्थापक विक्रम साराभाई के नाम पर विक्रम रखा गया है। रोवर का नाम प्रज्ञान रखा गया है जो ज्ञान व सर्वोच्च बुद्धिमत्ता से जुड़ा संस्कृत शब्द है।'
'[technology]','सॉफ्ट लैंडिंग में नियंत्रित डिसेंट होता है जिससे स्पेसक्राफ्ट की सुरक्षित लैंडिंग सुनिश्चित होती है। चंद्रमा के दक्षिणी ध्रुव में ऊबड़-खाबड़ इलाका होने के साथ-साथ कई क्रेटर्स और बड़ी-बड़ी चट्टाने हैं। ऐसे क्षेत्र होने के कारण स्पेसक्राफ्ट की लैंडिंग के लिए उचित स्थान नहीं मिल पाता है। वहीं, दक्षिणी ध्रुव के कई इलाकों में लंबे समय तक छाया रहती है।'
'[technology]','चंद्रयान-3 मिशन की सॉफ्ट लैंडिंग से पहले इसरो के पूर्व चेयरमैन जी माधवन नायर ने बताया है, चंद्रमा की कक्षा से चंद्रमा की सतह पर उतरने के आखिरी 20 मिनट इस मिशन के इतिहास में सबसे चुनौतीपूर्ण क्षण होंगे। उन्होंने कहा, जहां तक भारतीय अंतरिक्ष कार्यक्रम का सवाल है...यह प्लैनेटरी एक्सप्लोरेशन के लिए मील का पत्थर साबित होने वाला है।'
'[technology]','दुनियाभर की स्पेस एजेंसियां चंद्रमा के दक्षिणी ध्रुव पर अपने मिशन भेजना चाहती हैं क्योंकि वहां सबसे मूल्यवान संसाधनों में से एक लूनर वॉटर आइस मिल चुकी है। इसकी मौजूदगी से चंद्रमा पर ज्वालामुखी और सागरों के स्रोत आदि का पता चल सकता है। वॉटर आइस प्रचुर मात्रा में होने पर यह पेयजल के लिए एक स्रोत हो सकती है।'
'[entertainment, technology]','फिल्म रॉकेट्री: द नांबी इफेक्ट में भारतीय वैज्ञानिक नंबी नारायणन का रोल कर चुके अभिनेता आर माधवन ने ट्वीट कर चंद्रयान-3 के लिए भारतीय अंतरिक्ष अनुसंधान संगठन (इसरो) को बधाई दी है। उन्होंने लिखा, चंद्रयान-3 को सफलता मिलेगी...यह बात लिखकर रख लो। मैं बहुत खुश हूं। नंबी को भी बधाई...विकास इंजन ने चंद्रयान-3 की लॉन्चिंग में महत्वपूर्ण योगदान दिया।'
'[technology]','भारतीय अंतरिक्ष अनुसंधान संगठन (इसरो) के प्रमुख एस सोमनाथ ने कहा है कि चंद्रयान-3 की लैंडिंग की पूरी प्रक्रिया में लगभग 30 मिनट लग सकते हैं। सोमनाथ ने टीओआई से कहा, हमें यह तय करना होगा कि पहले दिखाई देने वाली जगह पर लैंड करना है या खतरे का पता चलने पर कोई अन्य सुरक्षित जगह चुननी है।'
'[national, technology]','भारतीय अंतरिक्ष अनुसंधान संगठन (इसरो) ने चंद्रयान-3 की चंद्रमा पर लैंडिंग से पहले कुछ तस्वीरें शेयर की हैं। इसके साथ इसरो ने लिखा, ऑटोमैटिक लैंडिंग सीक्वेंस (एएलएस) शुरू करने के लिए पूरी तरह तैयार हैं...लैंडर मॉड्यूल शाम करीब 5:44 बजे तय जगह पर पहुंचेगा। बकौल इसरो, चंद्रयान-3 की सॉफ्ट लैंडिग का लाइव प्रसारण आज शाम 5:20 बजे से शुरू होगा।'
'[technology]','इसरो टेलीमेट्री, ट्रैकिंग और कमांड नेटवर्क (आईएसटीआरएसी) बेंगलुरु की कमांड के बाद आज (बुधवार) शाम करीब 5:45 बजे चंद्रयान-3 के विक्रम लैंडर की चंद्रमा पर लैंडिंग शुरू होगी। लैंडिंग के अंतिम पड़ाव को लैंडर में मौजूद सिस्टम्स खुद नियंत्रित करेंगे। यह अपने सेंसर से प्राप्त डेटा के आधार पर अपने उतरने के मार्ग में बदलाव कर सकता है।'
'[national, technology]','चंद्रमा पर चंद्रयान-3 की सॉफ्ट लैंडिंग से पहले इसरो प्रमुख एस सोमनाथ ने एक इंटरव्यू में कहा है कि अगर कुछ गड़बड़ी होती है तो एजेंसी उसके लिए तैयार है। उन्होंने कहा, हमें ऐसा नहीं सोचना चाहिए। अगर ऐसा हुआ तो सब कुछ गलत हो सकता है और अगर चीज़ें हमारे मुताबिक चलीं तो कुछ भी गड़बड़ नहीं होगा।'
'[national, technology]','चंद्रयान-3 मिशन के बाद भारतीय अंतरिक्ष अनुसंधान संगठन (इसरो) चरम स्थितियों में खगोलीय एक्स-रे के स्रोतों के विज्ञान के अध्ययन के लिए देश का पहला पोलरीमीटर सैटेलाइट एक्सपोसैट लॉन्च करेगा। इसके अलावा इसरो आगामी महीनों में सूर्य के अध्ययन के लिए आदित्य-एल1, मौसम की जानकारी के लिए इनसैट-3डीएस और नासा के सहयोग से निर्मित निगरानी उपग्रह निसार लॉन्च करेगा।'
'[technology]','इसरो के पूर्व डायरेक्टर के. सिवन ने 2019 में चंद्रयान-2 लैंडर के चंद्रमा पर उतरने के अंतिम क्षणों को खौफ के 15 मिनट बताया था। अंतिम चरण में लैंडर की पोज़ीशन हॉरिज़ॉन्टल से वर्टिकल ठीक से नहीं होने के कारण मिशन फेल हो गया था। हालांकि, चंद्रयान-3 लैंडर के साथ ऐसी दुर्घटना रोकने के लिए सभी इंतज़ाम किए गए हैं।'
'[technology]','स्पेस ऐप्लिकेशंस सेंटर-इसरो, अहमदाबाद के डायरेक्टर नीलेश एम देसाई ने बताया है कि चंद्रमा की सतह के ऊपर वैज्ञानिक स्पेसक्राफ्ट की स्पीड को कम करने की कोशिश करेंगे। उन्होंने कहा, अगर हम स्पीड नियंत्रित नहीं कर पाते हैं तो चंद्रयान-3 स्पेसक्राफ्ट के क्रैश लैंडिंग की आशंका है। देसाई ने बताया कि चंद्रमा का गुरुत्वाकर्षण बल भी इसमें अपनी भूमिका निभाएगा।'
'[national, technology]','चंद्रयान-2 के विक्रम लैंडर के मलबे का पता लगाने वाले भारतीय सॉफ्टवेयर डेवलपर शन्मुग सुब्रमण्यन ने कहा है कि वह बुधवार को होने वाली चंद्रयान-3 की लैंडिंग पर नज़र बनाए रखेंगे। चेन्नई के शन्मुग ने कहा, मैं सचमुच उत्साहित हूं...मैंने पब्लिक डोमेन में उपलब्ध जानकारी और तस्वीरों की मदद से प्रस्तावित लैंडिंग साइट की तस्वीरें पहले ही…प्रकाशित कर दी हैं।'
'[technology]','प्रधानमंत्री नरेंद्र मोदी बुधवार को चंद्रयान-3 के लैंडिंग कार्यक्रम में दक्षिण अफ्रीका से वर्चुअली शामिल होंगे। गौरतलब है कि प्रधानमंत्री मोदी 15वें ब्रिक्स शिखर सम्मेलन में भाग लेने के लिए तीन दिवसीय यात्रा पर दक्षिण अफ्रीका गए हैं। इसरो के मुताबिक, 23 अगस्त को शाम 6:04 बजे चंद्रयान-3 की चंद्रमा पर सॉफ्ट लैंडिंग होने की संभावना है।'
'[world, technology]','फॉर्च्यून मैगज़ीन ने गूगल के एक सॉफ्टवेयर इंजीनियर के ऑफर लेटर के हवाले से बताया है कि वह रोज़ाना केवल 1 घंटा काम करता है और कंपनी उसे सालाना $150,000 (₹1.24 करोड़) देती है। इंजीनियर ने कहा, कंपनी उन सभी को रख रही थी जिसे वह रख सकती थी...ताकि वे...कहीं और जाकर गूगल को चुनौती देने वाला प्रोडक्ट न बनाएं।'
'[technology]','चंद्रयान-3 की चंद्रमा पर बुधवार को सॉफ्ट लैंडिंग से पहले इसरो के पूर्व वरिष्ठ सलाहकार सुरेंद्र पाल ने बताया है कि लैंडिंग के दौरान प्रतिकूल परिस्थितियां झेलने में लैंडर सक्षम है। उन्होंने बताया, अगर लैंडिंग के लिए उचित स्थान नहीं मिलता है...तो लैंडर के पास हेलीकॉप्टर की तरह चक्कर लगाने की क्षमता है...चंद्रमा के दक्षिणी ध्रुव पर बहुत क्रेटर हैं।'
'[technology]','जॉर्ज मेसन यूनिवर्सिटी (अमेरिका) के शोधकर्ताओं के नए अध्ययन के अनुसार, मंगल ग्रह पर कॉलोनी बनाने व उसके रखरखाव के लिए केवल 22 अंतरिक्षयात्री ही पर्याप्त हैं। इससे पहले यह अनुमान 100-500 अंतरिक्षयात्री का था। नए अध्ययन में भविष्य के मार्शियन कॉलोनिस्ट के व्यवहार व साइकोलॉजिकल इंटरैक्शन को बेहतर ढंग से समझने की कोशिश की गई है।'
'[technology]','जैपनीज़ एरोस्पेस एक्सप्लोरेशन एजेंसी (जाक्सा) की 26 अगस्त को अपना चंद्र मिशन स्मार्ट लैंडर फॉर इन्वेस्टिगेटिंग मून (एसएलआईएम) या मून स्नाइपर लॉन्च करने की योजना है। जाक्सा के मुताबिक, यह यान सीमित संसाधनों के साथ चंद्रमा पर उतरेगा। लॉन्चिंग के दौरान यान का वज़न 590 किलोग्राम होगा जबकि चंद्रमा पर उतरने के दौरान इसका वज़न 210 किलोग्राम हो जाएगा।'
'[technology]','विज्ञान और प्रौद्योगिकी विभाग के स्वायत्त संगठन विज्ञान प्रसार के वैज्ञानिक वीटी वेंकटेश्वरन ने बताया है कि चंद्रमा की धुरी पृथ्वी के चारों ओर उसकी कक्षा में हल्की सी झुकी हुई है जिसके कारण दक्षिणी ध्रुव के कुछ इलाके हमेशा छाया में रहते हैं। यह छाया बहुत ठंडे वातावरण का निर्माण करती है जिससे तापमान बहुत नीचे जा सकता है।'
'[technology]','खगोलविदों के मुताबिक, नासा द्वारा मरते हुए तारे की जारी की गई नई तस्वीरों से ऐसे स्ट्रक्चर्स का पता चला है जो पहले किसी टेलिस्कोप ने डिटेक्ट नहीं किए थे। तस्वीरों में रिंग नेब्यूला के केंद्र में मरते हुए एक तारे के तकरीबन 20,000 डस्ट क्लाउड्स दिख रहे हैं। ये तस्वीरें जेम्स वेब टेलिस्कोप द्वारा ली गई हैं।'
'[technology]','चंद्रयान-3 के लैंडर विक्रम की कल शाम को चंद्रमा के दक्षिणी ध्रुव पर उतरने की उम्मीद है। इसरो के पूर्व अधिकारी सुरेश नाइक के मुताबिक, दक्षिणी ध्रुव पर आइस डिपॉज़िट्स और खनिज की संभावना होने के साथ-साथ वहां कई पीक्स ऐसी हैं जिन पर सूरज की रोशनी रहती है। बकौल नाइक, भविष्य में मानव कॉलोनी भी बन सकती है।'
'[technology]','कनाडाई स्पेस एजेंसी ने एक क्रेटर (गड्ढे) की तस्वीर ट्वीट कर लिखा, यह चंद्रमा के दक्षिणी गोलार्द्ध स्थित टाइको क्रेटर है जो संभवत: 10.8 करोड़ साल पुराना है। हालांकि, यह तस्वीर अमेरिका स्थित बैरिंजर मीटियोर क्रेटर की थी। कई X यूज़र्स द्वारा क्रेटर के पास सड़कों-इमारतों के होने के बारे में बताने के बाद एजेंसी ने पोस्ट डिलीट कर दिया।'
'[technology]','भारतीय अंतरिक्ष अनुसंधान संगठन (इसरो) ने चंद्रयान-3 द्वारा ली गईं चंद्रमा की नई तस्वीरें ट्वीट की हैं। ये तस्वीरें लैंडर इमेजर कैमरा 4 द्वारा 20 अगस्त को ली गई थीं। चंद्रयान-3 के चंद्रमा पर कल शाम को 6:04 बजे चंद्रमा की सतह पर उतरने की उम्मीद है और इसका लाइव प्रसारण इसरो की वेबसाइट समेत कई प्लैटफॉर्म्स पर होगा।'
'[world, technology]','रूसी स्पेस एजेंसी रॉसकॉसमॉस के प्रमुख यूरी बोरिसोव ने कहा है कि लूना-25 स्पेसक्राफ्ट के चंद्रमा पर क्रैश होने की मुख्य वजह इंजन फेल होना लग रही है। बकौल बोरिसोव, जो इंजन लूना-25 को लैंडिंग से पहले ऑर्बिट में ले जाने वाला था, वह समय रहते बंद नहीं हुआ और निर्धारित 84 सेकेंड की बजाय 127 सेकेंड तक चालू रहा।'
'[technology]','इसरो ने चंद्रयान-3 से भेजी गईं चंद्रमा की नई तस्वीरें मंगलवार को जारी कीं जिनमें चंद्रमा के गॉडर्ड, इब्न युनुस, ब्रूनर और हीरायामा जैसे क्रेटर नज़र आ रहे हैं। इसरो ने बताया कि ये तस्वीरें लैंडर पोज़िशन डिटेक्शन कैमरा (एलपीडीसी) ने 70 किलोमीटर की ऊंचाई से ली हैं। चंद्रयान-3 23 अगस्त को चंद्रमा पर लैंड कर सकता है।'
'[technology]','इसरो ने बताया है कि चंद्रयान-3 मिशन अपने तय कार्यक्रम के अनुसार आगे बढ़ रहा है। बकौल स्पेस एजेंसी, सिस्टम्स को लगातार चेक किया जा रहा है और बिना किसी दिक्कत या बाधा के मिशन आगे बढ़ रहा है। लैंडर मॉड्यूल द्वारा कल (बुधवार) शाम 6:04 बजे चंद्रमा के दक्षिणी ध्रुव के पास सॉफ्ट लैंडिंग किए जाने की उम्मीद है।'
'[technology]','यूएन की एजेंसी इंटरनैशनल लेबर ऑर्गेनाइज़ेशन (आईएलओ) के अध्ययन के मुताबिक, आर्टिफिशियल इंटेलिजेंस (एआई) से सबसे ज़्यादा खतरा लिपिक संबंधी नौकरियों को है। इसके अलावा टेक्नीशियन, असोसिएट प्रोफेशनल्स, प्रोफेशनल, सर्विस व सेल्स वर्कर्स की नौकरियों पर भी एआई के चलते सबसे ज़्यादा खतरा है। बकौल आईएलओ, एआई के चलते नौकरियों की संख्या घटने की बजाय बढ़ने की संभावना ज़्यादा है।'
'[technology]','माइक्रोसॉफ्ट के को-फाउंडर बिल गेट्स ने बेंगलुरु में इंडिया पोस्ट पेमेंट्स बैंक की ब्रांच पोस्टमास्टर कुसुमा संग तस्वीर शेयर की है। उन्होंने लिंक्डइन पर लिखा, भारत में यात्रा के दौरान इस अविश्वसनीय महिला से मिला। उन्होंने पूरे भारत में ग्राहकों को बैंकिंग सेवाएं देने के लिए ब्रांच पोस्टमास्टरों द्वारा स्मार्टफोन उपकरणों और बायोमेट्रिक्स के इस्तेमाल की तारीफ भी की।'
'[technology]','चंद्रयान-3 मिशन के पीछे प्रमुख वैज्ञानिकों में इसरो के चेयरमैन एस सोमनाथ के अलावा मिशन के प्रोजेक्ट डायरेक्टर पी वीरामुथुवेल भी शामिल हैं। मिशन डायरेक्टर मोहन कुमार, यूआर राव सैटेलाइट सेंटर डायरेक्टर एम संकरन, विक्रम साराभाई स्पेस सेंटर डायरेक्टर उन्नीकृष्णन नायर, श्रीहरिकोटा रॉकेट पोर्ट की अधिकारी पी माधुरी और कई अन्य वैज्ञानिकों ने इस मिशन के लिए काम किया है।'
'[technology]','स्पेस ऐप्लिकेशंस सेंटर-इसरो, अहमदाबाद के डायरेक्टर नीलेश एम देसाई ने बताया है कि अगर 23 अगस्त को कोई प्रतिकूल परिस्थितियां होती हैं तो चंद्रयान-3 की लैंडिंग 27 अगस्त के लिए टल सकती है। उन्होंने बताया, चंद्रमा की सतह पर चंद्रयान-3 के उतरने से 2 घंटे पहले हम इस पर फैसला लेंगे कि स्पेसक्राफ्ट को उतारना उचित होगा या नहीं।'
'[technology]','इसरो ने बताया है कि चंद्रयान-3 की सॉफ्ट लैंडिग का लाइव प्रसारण 23 अगस्त को शाम 5:20 बजे से शुरू होगा। यह लाइव प्रसारण इसरो की वेबसाइट, इसरो के यूट्यूब चैनल, इसरो के फेसबुक पेज और डीडी नैशनल टीवी चैनल सहित कई प्लैटफॉर्म्स पर उपलब्ध होगा। इसरो ने बताया, स्पेसक्राफ्ट की सॉफ्ट लैंडिंग एक यादगार क्षण होगी।'
'[technology]','Anime-kungfu नामक एक रेडिट यूज़र ने शनि ग्रह का एक वीडियो शेयर कर दावा किया कि यह दिल्ली से दिख रहा था। यूज़र ने लिखा, हम सौभाग्यशाली हैं कि पिछली रात आसमान अपेक्षाकृत साफ था...इसलिए मैंने ऐस्ट्रोफोटोग्राफी करने का फैसला किया...यह वीडियो जीएसओ 12-इंच डॉबसोनियन (टेलिस्कोप) पर आईफोन 14 प्रो माउंट करके तकरीबन 1:30 बजे रात में रिकॉर्ड किया गया।'
'[technology]','इंटरनैशनल स्पेस स्टेशन (आईएसएस) में रह रहे यूएई के अंतरिक्षयात्री सुल्तान अल नेयादी ने एक वीडियो शेयर कर बताया कि वह स्पेस में कैसे शहद लगाकर ब्रेड खाते हैं। नेयादी ने वीडियो शेयर कर लिखा, क्या आपने कभी सोचा है कि अंतरिक्ष में शहद किस रूप में हो जाता है? मेरे पास अब भी कुछ शहद बचा हुआ है।'
'[national, technology]','इसरो के प्रमुख एस सोमनाथ के मुताबिक, सब कुछ फेल होने पर भी चंद्रयान-3 चंद्रमा पर सॉफ्ट लैंडिंग करेगा। बकौल इसरो, चंद्रयान-2 मिशन की असफलता से सबक लेकर विक्रम लैंडर को डिज़ाइन किया गया है। लैंडर की सुरक्षित लैंडिंग सुनिश्चित करने के लिए इसमें ज़्यादा मज़बूत पैर, अतिरिक्त सौर पैनल और खतरे को भांपने वाला कैमरा लगाया गया है।'
'[national, technology]','इसरो के पूर्व डायरेक्टर के सिवन ने चंद्रयान-3 मिशन को लेकर कहा है, पिछली बार लैंडिंग की प्रक्रिया के बाद हमने डेटा का अध्ययन किया था। चंद्रयान-2 से हमें जो सीख मिली, उसके आधार पर हम अधिक मज़बूती के साथ आगे बढ़ रहे हैं। उन्होंने बताया, मुझे पूरा भरोसा है कि इस बार सफलता मिलेगी।'
'[technology]','चंद्रयान 3 के विक्रम लैंडर का चंद्रयान 2 ऑर्बिटर से संचार स्थापित होने पर इसरो ने सोमवार को ट्वीट किया, स्वागत है दोस्त! चंद्रयान 2 ऑर्बिटर ने चंद्रयान 3 का किया स्वागत...दोनों के बीच संचार स्थापित हो गया है। इसरो ने बताया, स्पेसक्राफ्ट के चंद्रमा की सतह पर उतरने का लाइव टेलीकास्ट 23 अगस्त को शाम 5:20 बजे शुरू होगा।'
'[world, technology]','लूना-25 स्पेसक्राफ्ट के चंद्रमा पर क्रैश होने की खबर सुनकर रूसी वैज्ञानिक मिखाइल मारोव (90) की तबीयत बिगड़ गई और उन्हें अस्पताल में भर्ती कराया गया। वह इस प्रोग्राम के अग्रणी लोगों में शामिल हैं। उन्होंने कहा, मेरे लिए शायद...यह हमारे मून प्रोग्राम को रिवाइव होते देखने की आखिरी उम्मीद थी। 47-वर्षों में यह रूस का पहला मून मिशन था।'
'[technology]','नए अध्ययन के अनुसार, 3 दशकों में पहली बार नेप्च्यून (वरुण ग्रह) के तकरीबन सभी बादल गायब हो गए हैं। यह खोज नासा के हब्बल स्पेस टेलिस्कोप के ऑब्ज़र्वेशन और हवाई स्थित डब्ल्यूएम कैक ऑब्ज़र्वेटरी व कैलिफोर्निया में लिक ऑब्ज़र्वेटरी के डेटा पर आधारित है। एक वैज्ञानिक ने बताया, मैं आश्चर्यचकित हूं कि...नेप्च्यून पर कितने जल्दी बादल गायब हो गए।'
'[technology]','अभिनेता जेम्स वुड्स ने ब्लॉक का फीचर हटाए जाने पर सोशल मीडिया प्लैटफॉर्म X (पूर्व में ट्विटर) और एलन मस्क की आलोचना की है। उन्होंने कहा, मस्क केवल विज्ञापनदाताओं के समर्थन के लिए ऐसा कर रहे हैं...मैंने उन्हें अभिव्यक्ति की स्वतंत्रता का रक्षक समझा था लेकिन वह लालची पूंजीवादी हैं। मस्क ने जवाब दिया, तो अपना अकाउंट डिलीट कर लें।'
'[technology]','समाचार एजेंसी रॉयटर्स के मुताबिक, रूसी सरकारी मीडिया में लूना-25 स्पेसक्राफ्ट के क्रैश से संबंधित खबर रविवार दोपहर में नंबर 8 पर रही और इसे केवल 26 सेकेंड की कवरेज मिली। रूस की सरकारी मीडिया में इस खबर से पहले स्पेन के टेनारीफे द्वीप में लगी आग और रूसी पायलट्स के लिए एक प्रोफेशनल हॉलीडे से संबंधित खबर दिखाई गई।'
'[national, technology]','केंद्र के अंतरिक्ष विभाग में राज्यमंत्री जितेंद्र सिंह ने कहा है कि इसरो में चंद्रयान-3 मिशन पर काम कर रही टीम इस मिशन के हर सफल कदम के बाद शैंपेन खोलने की जगह तिरुपति मंदिर जाती है। उन्होंने न्यूज़ 18 से बातचीत में कहा, यह भारतीय संस्कृति और एडवांस्ड स्पेस टेक्नोलॉजी का सुंदर संगम है।'
'[technology]','लूना-25 के चंद्रमा पर क्रैश होने के बाद रूसी स्पेस एजेंसी रॉसकॉसमॉस ने बताया है कि उनका शनिवार दोपहर स्पेसक्राफ्ट से संपर्क टूट गया था। एजेंसी ने बताया, 19 और 20 अगस्त को स्पेसक्राफ्ट से संपर्क करने की कोशिश की गई थी लेकिन...इसका कोई परिणाम नहीं निकला। यह स्पेसक्राफ्ट 11 अगस्त को चंद्रमा पर जाने के लिए लॉन्च हुआ था।'
'[national, technology]','केंद्रीय विज्ञान व प्रौद्योगिकी मंत्री जितेंद्र सिंह ने कमल के फूल की 108 पंखुड़ियों वाली नई किस्म नमो 108 का अनावरण किया है। सिंह ने इसे प्रधानमंत्री नरेंद्र मोदी के 10वें वर्ष के कार्यकाल में प्रवेश करने पर दिया गया भव्य उपहार बताया। इस किस्म को लखनऊ स्थित राष्ट्रीय वनस्पति अनुसंधान संस्थान ने विकसित किया है।'
'[technology]','इसरो ने रविवार को बताया, चंद्रयान 3 के चंद्रमा🌖 की सतह पर 23 अगस्त 2023 को भारतीय समयानुसार शाम 6:04 बजे उतरने की उम्मीद है। इससे पहले 20 अगस्त को रात 1:50 बजे चंद्रयान 3 का विक्रम लैंडर अपने आखिरी डीबूस्टिंग ऑपरेशन से गुज़रा था जिसके बाद स्पेसक्राफ्ट चंद्रमा की कक्षा में 25 किमीx134 किमी तक पहुंच गया था।'
'[technology]','रिपोर्ट्स में रूसी स्पेस एजेंसी रॉसकॉसमॉस के हवाले से बताया गया है कि रूस का लूना-25 स्पेसक्राफ्ट अनियंत्रित होने के बाद चंद्रमा पर क्रैश हो गया। मानव रहित यह मिशन तकरीबन 47 सालों में रूस का पहला लूनर मिशन था जो चंद्रमा के दक्षिण ध्रुव पर सॉफ्ट लैंडिंग करने वाला था। लूना-25 को सोमवार को लैंड करना था।'
'[business, technology]','सॉफ्टवेयर कंपनी एडोबी के सह-संस्थापक जॉन वरनॉक (82) का शनिवार को उनके परिवार की मौजूदगी में निधन हो गया। ज़ेरॉक्स में काम करने के दौरान चार्ल्स गेश्के से मिले वरनॉक ने 1982 में उनके साथ एडोबी की स्थापना की थी। वरनॉक 2000 में एडोबी के सीईओ के पद से और 2001 में कंपनी के सीटीओ के पद से रिटायर हुए।'
'[technology]','रूसी स्पेस एजेंसी रॉसकॉसमॉस ने रविवार को बताया कि लूना-25 स्पेसक्राफ्ट चंद्रमा पर क्रैश हो गया है। इससे पहले रॉसकॉसमॉस ने बताया था कि चंद्रमा की कक्षा में लूना-25 में तकनीकी खराबी आ गई थी। एजेंसी ने बताया, ऑपरेशन के दौरान एक असामान्य घटना घटी थी जिसके कारण तय मानकों में स्पेसक्राफ्ट का मैनुवर पूरा नहीं हो पाया था।'
'[national, technology]','इसरो के मुताबिक, चंद्रयान-3 के लैंडर मॉड्यूल की आखिरी डी-बूस्टिंग हुई जिससे यह सफलतापूर्वक चंद्रमा की कक्षा में 25 किमीx134 किमी तक पहुंच गया है। इसरो ने कहा, मॉड्यूल को आंतरिक जांच से गुज़रना होगा और...निर्धारित लैंडिंग स्थल पर सूर्योदय का इंतज़ार करना होगा। लैंडिंग के लिए पावर्ड डिसेंट 23 अगस्त की शाम लगभग 5:45 बजे शुरू हो सकता है।'
'[technology]','X (पूर्व में ट्विटर) के मालिक एलन मस्क ने बताया है कि सोशल मीडिया प्लैटफॉर्म पर किसी को ब्लॉक करने का फीचर हटाया जाएगा। मस्क ने ट्वीट किया, इसका (ब्लॉकिंग) कोई मतलब नहीं है। कई यूज़र्स ने मस्क के फैसले को बहुत बुरा विचार बताया और कहा कि यह फीचर यूज़र्स को स्कैमर्स और परेशान करने वालों से बचाता है।'
'[technology]','बेंगलुरु में आज (शुक्रवार) दोपहर 12:24 बजे ज़ीरो शैडो डे खगोलीय घटना देखी गई जिसकी तस्वीरें ऑनलाइन सामने आई हैं। इस खगोलीय घटना के दौरान वर्टिकल चीज़ों की परछाई नहीं दिखाई देती है और बेंगलुरु में इस साल 25 अप्रैल को भी यह खगोलीय घटना देखी गई थी। हैदराबाद में भी इस साल 2 बार ऐसा हुआ है।'
'[national, technology]','इसरो ने चंद्रयान-3 के विक्रम लैंडर के कैमरे द्वारा गुरुवार को स्पेसक्राफ्ट से अलग होने के तुरंत बाद ली गईं चंद्रमा की तस्वीरें जारी की हैं। इन तस्वीरों में चंद्रमा के 3 क्रेटर फैबरी, जॉर्डानो ब्रूनो व हाखेबी और चंद्रमा के बैकग्राउंड में पृथ्वी दिख रही है। इसरो ने बताया कि लैंडर सामान्य स्थिति में है।'
'[national, technology]','इसरो ने शुक्रवार को कहा कि चंद्रयान-3 के लैंडर मॉड्यूल की सफल डी-बूस्टिंग हुई है जिससे यह चंद्रमा की कक्षा में 113 किमीx157 किमी तक पहुंच गया है। इसरो ने X पर एक ग्राफिक शेयर करते हुए कहा, दूसरा डी-बूस्टिंग ऑपरेशन 20 अगस्त 2023 को...निर्धारित है। इसरो ने कहा कि मॉड्यूल सामान्य स्थिति में है।'
'[technology]','रिपोर्ट्स के मुताबिक, भारत के हालिया मून मिशन चंद्रयान-3 पर भारतीय अंतरिक्ष अनुसंधान संगठन (इसरो) ने ₹615 करोड़ खर्च किए हैं जिनमें से ₹250 करोड़ लैंडिंग मॉड्यूल व प्रॉपल्शन मॉड्यूल पर जबकि लॉन्च सर्विस पर करीब ₹365 करोड़ खर्च हुए हैं। वहीं, चंद्रयान-2 पर करीब ₹970 करोड़ जबकि चंद्रयान-1 पर ₹386 करोड़ खर्च हुए थे।'
'[national, technology]','केंद्र सरकार ने बाढ़ प्रभावित इलाकों में स्थिति की रियल टाइम जानकारी देने के लिए गुरुवार को फ्लडवॉच ऐप लॉन्च किया। फिलहाल यह ऐप 338 स्टेशनों से डेटा एकत्रित कर 23 राज्यों और केंद्र शासित प्रदेशों में बाढ़ की रियल टाइम जानकारी देगा। इस ऐप का मुख्य लक्ष्य मोबाइल पर बाढ़ संबंधित जानकारी और 7 दिन का पूर्वानुमान देना है।'
'[national, technology]','इसरो ने चंद्रयान-3 के विक्रम लैंडर के सफलतापूर्वक स्पेसक्राफ्ट से अलग होने के बाद गुरुवार को इसके आगे की प्रक्रिया बताई। इसरो ने बताया कि स्पेसक्राफ्ट आगामी कई महीनों या सालों तक चंद्रमा की परिक्रमा करता रहेगा। बकौल इसरो, यह पृथ्वी के वायुमंडल का स्पेक्ट्रोस्कोपिक अध्ययन करेगा और पृथ्वी पर बादलों से जुड़ी जानकारियां भेजेगा।'
'[technology]','कॉर्नेल यूनिवर्सिटी द्वारा प्रकाशित एक अध्ययन के अनुसार, हैकर्स एक एआई टूल की मदद से कीबोर्ड पर लोगों द्वारा टाइप किए जाने वाले पासवर्ड की टाइपिंग की आवाज़ सुनकर पासवर्ड चुरा सकते हैं। यह एआई टूल फोन कॉल द्वारा कीस्ट्रोक रिकॉर्ड कर पासवर्ड चुराने में 95% और ज़ूम पर रिकॉर्डेड कीस्ट्रोक से पासवर्ड चुराने में 93% सटीक रहा था।'
'[technology]','इसरो ने बताया है कि चंद्रयान-3 का विक्रम लैंडर सफलतापूर्वक स्पेसक्राफ्ट से अलग हो गया है और इसके 23 अगस्त को चंद्रमा की सतह पर उतरने की उम्मीद है। इससे पहले इसरो प्रमुख एस सोमनाथ ने कहा था कि विक्रम सभी सेंसर और इंजन के काम नहीं करने पर भी चंद्रमा की सतह पर सॉफ्ट लैंडिंग कर सकता है।'
'[technology]','इसरो ने चंद्रयान 3 को लेकर बुधवार को बताया कि स्पेसक्राफ्ट ने चंद्रमा की कक्षा में पांचवें और अंतिम ऑर्बिट रिडक्शन मैनुवर को पूरा कर लिया है और अब यह चंद्रमा की कक्षा में 153 किमीx163 किमी तक पहुंच गया है। इसरो ने बताया, प्रपल्शन मॉड्यूल से लैंडर मॉड्यूल को अलग करने की योजना 17 अगस्त को प्रस्तावित है।'
'[technology]','रूसी स्पेसक्राफ्ट लूना-25 द्वारा अंतरिक्ष में ली गईं पहली तस्वीरें सामने आई हैं। रूसी स्पेस एजेंसी रॉसकॉसमॉस ने बताया, ये तस्वीरें लूना-25 के स्ट्रक्चरल एलीमेंट्स को दिखाती हैं, ये तस्वीरें पृथ्वी से तकरीबन 3.10 लाख किलोमीटर दूर से ली गई हैं। तकरीबन 47 वर्षों में रूस के पहले लूनर लैंडर लूना-25 के चंद्रमा पर 21-अगस्त को उतरने की उम्मीद है।'
'[technology]','डब्ल्यूएचओ के अनुसार, 8 अगस्त तक 50 से अधिक देशों में कोविड-19 के नए वैरिएंट EG.5 या एरिस के मामले सामने आए हैं। यह अमेरिका में कोविड-19 का सबसे आम और सर्वाधिक तेज़ी से फैल रहा सबवैरिएंट है। यह बीते साल सामने आए XBB.1.5 जैसा है लेकिन नए सबवैरिएंट के स्पाइक प्रोटीन पर एक म्यूटेशन है।'
'[technology]','एप्पल ने चार्जिंग पर लगे आईफोन के पास सोने को लेकर चेतावनी जारी की है। एप्पल ने कहा, जब डिवाइस, पावर अडैप्टर, वायरलेस चार्जर पावर सोर्स से कनेक्टेड हो तो इनके पास मत सोइए...ना इस दौरान डिवाइस को कंबल/तकिए के नीचे रखिए। एप्पल ने कहा, चार्जिंग/इस्तेमाल के दौरान फोन, पावर अडैप्टर या वायरलेस चार्जर वेंटिलेटेड जगह पर रखें।'
'[national, technology]','संयुक्त अरब अमीरात (यूएई) के अंतरिक्षयात्री सुल्तान अल नेयादी ने अंतरिक्ष से ली गई भारत की राजधानी नई दिल्ली की एक तस्वीर शेयर की है। उन्होंने ट्वीट किया, दुनियाभर में रह रहे सभी भारतीयों को इंटरनैशनल स्पेस स्टेशन (आईएसएस) की तरफ से स्वतंत्रता दिवस की मुबारकबाद🇮🇳। उन्होंने अपने ट्वीट में 11 अलग-अलग भारतीय भाषाओं में नमस्ते लिखकर अभिवादन भी किया।'
'[technology]','बेंगलुरु स्थित भारतीय ताराभौतिकी संस्थान (आईआईए) के वैज्ञानिकों ने HE 1005-1439 नामक एक नए तारे की खोज की है। इस तारे को एक कार्बन-इन्हांस्ड मेटल-पुअर (सीईएमपी) स्टार के रूप में वर्गीकृत किया गया है। वैज्ञानिकों ने बताया कि यह तारा 2 अलग-अलग न्यूट्रॉन-कैप्चर प्रक्रिया द स्लो (एस-) और इंटरमीडिएट (आई-) के संयोजन के ज़रिए बनने के संकेत दिखाता है।'
'[technology]','नासा का लूनर रेकॉनिसंस ऑर्बिटर और नासा के आर्टेमिस मिशन के पी1 व पी2 प्रोब वर्तमान में चंद्रमा पर सक्रिय हैं व डेटा एकत्रित कर रहे हैं। नासा के केपस्टोन मिशन के साथ इसरो का चंद्रयान-2 (ऑर्बिटर) और कोरिया का पाथफाइंडर लूनर ऑर्बिटर भी सक्रिय है। चंद्रयान-3 और रूस के लूना-25 मिशन के भी चंद्रमा पर उतरने की उम्मीद है।'
'[national, technology]','आदित्य-एल 1 स्पेसक्राफ्ट सूर्य के अध्ययन के लिए भेजा जाने वाला भारत का ऑब्ज़र्वेट्री श्रेणी का पहला स्पेस मिशन है। इस मिशन के तहत इसरो आदित्य-एल1 को सन-अर्थ सिस्टम के लैग्रेंज पॉइंट (एल 1) के करीब हेलो ऑर्बिट में स्थापित करेगा। इस मिशन के मुख्य उद्देश्य कोरोनल हीटिंग की समस्या, कोरोनल मास इजेक्शन और फ्लेयर्स आदि को समझना है।'
'[technology]','अमेरिकी स्पेस एजेंसी नासा ने जुलाई 2023 के अब तक के सर्वाधिक गर्म माह होने की पुष्टि कर दी है। नासा के रिकॉर्ड के अनुसार, जुलाई 2023 किसी अन्य जुलाई की तुलना में 0.24°C अधिक गर्म रहा। नासा ने इसे लेकर कहा, यह सामान्य बात नहीं है, हमें अपने ग्रह को बचाने के लिए त्वरित कार्रवाई करनी चाहिए।'
'[technology]','केंद्र सरकार की इंडियन कंप्यूटर इमरजेंसी रिस्पॉन्स टीम (सीईआरटी-इन) ने एंड्रॉयड यूज़र्स के लिए उच्च स्तर की चेतावनी जारी की है। सीईआरटी-इन ने बताया कि प्रभावित वर्ज़न में एंड्रॉयड 10, 11, 12, 12L और 13 शामिल हैं। सीईआरटी-इन के मुताबिक, इन वर्ज़न में कई खामियां मिली हैं जिसके चलते हैकर्स संवेदनशील सूचनाएं और एलिवेटेड प्रिविलेज हासिल कर सकते हैं।'
'[national, technology]','हर घर तिरंगा अभियान के तहत X की डीपी में तिरंगे की तस्वीर लगाने वाले उत्तर प्रदेश के मुख्यमंत्री योगी आदित्यनाथ और मध्य प्रदेश के मुख्यमंत्री शिवराज सिंह चौहान समेत कई मुख्यमंत्रियों के हैंडल से ब्लू टिक हट गया है। X के नए दिशानिर्देशों के अनुसार, किसी अकाउंट की डीपी बदले जाने पर वेरिफाइड प्रोफाइल का टिक हटाया जाता है।'
'[technology]','नासा ने सूर्य में दिखे सनस्पॉट्स की ताज़ा तस्वीर शेयर की है और 2023 में अब तक सूर्य में हर एक दिन सनस्पॉट नज़र आया है। SpaceWeather.com के मुताबिक, 2022 में सूर्य में केवल एक दिन सनस्पॉट नज़र नहीं आया था जबकि 2021 में यह आंकड़ा 64 दिन था। बकौल SpaceWeather.com, फिलहाल एक सनस्पॉट में बीटा-डेल्टा मैग्नेटिक फील्ड है।'
'[technology]','संयुक्त अरब अमीरात (यूएई) के अंतरिक्षयात्री सुल्तान अल नेयादी ने X पर इंटरनैशनल स्पेस स्टेशन (आईएसएस) से ली गईं हिमालय पर्वत श्रृंखला की तस्वीरें शेयर की हैं। उन्होंने तस्वीरों के साथ लिखा, दुनिया की सबसे ऊंची पर्वत चोटी माउंट एवरेस्ट भी हिमालय में पड़ती है, ये पर्वत हमारे ग्रह के समृद्ध भविष्य के प्रतिष्ठित स्थलों में से एक हैं।'
'[technology]','पैरासिड्ज़ उल्कापात के कारण इस सप्ताहांत (वीकेंड) दुनियाभर में कई जगह रात में आसमान प्रकाश से रोशन होते हुए देखा गया। पैरासिड्ज़ उल्कापात को सबसे अधिक प्रकाशमय उल्कापात में से एक माना जाता है जो हर साल होता है। इस उल्कापात के पीक (चरम) पर आसमान में रात में हर घंटे 100 शूटिंग स्टार्स (तारे) तक दिखाई देते हैं।'
'[technology]','चंद्रयान-3 के कुछ हफ्तों बाद लॉन्च हुआ रूस का लूना-25 मिशन 21 अगस्त को (भारतीय मिशन की संभावित लैंडिंग से 2 दिन पहले) चंद्रमा पर उतर सकता है। दरअसल, पृथ्वी व चंद्रमा के गुरुत्वाकर्षण बल पर निर्भर चंद्रयान-3 के लॉन्च व्हिकल में ईंधन की क्षमता और थ्रस्ट कम है जबकि रूस ने शक्तिशाली रॉकेट का इस्तेमाल किया है।'
'[entertainment]','डायरेक्टर एटली ने ऐक्टर शाहरुख खान के साथ अपनी पहली मुलाकात के बारे में इंटरव्यू में बताया कि एक बार उनके ऑफिस से कॉल आया तो मैं उनसे मिलने मुंबई गया। उन्होंने कहा, शाहरुख सर ने मुझसे कहा कि मैं आपके साथ काम करना चाहता हूं, मैं यह सुनकर हैरान था और कहा कि मैंने सिर्फ 4 फिल्में की हैं।'
'[entertainment]','अभिनेत्री कीर्ति सुरेश ने कंपोज़र अनिरुद्ध रविचंदर के साथ अपनी शादी की अफवाहों को निराधार बताया है। कीर्ति ने अफवाहों को लेकर कहा, यह गलत खबर है, अनिरुद्ध मेरा एक अच्छा दोस्त है। इससे पहले कीर्ति के पिता ने अफवाहों को गलत बताते हुए कहा था, ये सभी रिपोर्ट्स निराधार हैं और इनमें कोई सच्चाई नहीं है।'
'[entertainment]','सोशल मीडिया पर वायरल हो रहे एक वीडियो में अभिनेता शाहरुख खान का एक फैन वेंटिलेटर के साथ थिएटर में जवान देखने पहुंचा है। शाहरुख ने वीडियो पर प्रतिक्रिया देते हुए लिखा, शुक्रिया दोस्त। भगवान आपको दुनिया की सारी खुशियां दे...उम्मीद है कि आपको फिल्म पसंद आई होगी। गौरतलब है कि जवान ने दुनियाभर में ₹800 करोड़ कमाए हैं।'
'[entertainment]','कनाडाई-पंजाबी सिंगर शुभ का पूरा नाम शुभनीत सिंह है जिनके मुंबई में 23-25 सितंबर को होने वाले कॉन्सर्ट का भारतीय जनता युवा मोर्चा (बीजेवाईएम) विरोध कर रहा है। एलिवेटेड, ओजी और चेक्स जैसे मशहूर गाने गा चुके 26-वर्षीय शुभ को लेकर बीजेवाईएम ने कहा, देश में खालिस्तानियों के लिए कोई जगह नहीं है। शुभ की स्कूलिंग पंजाब में हुई है।'
'[entertainment]','अभिनेत्री फरीदा जलाल ने ऐक्टर अमिताभ व जया बच्चन के साथ पुराने दिनों को याद कर बताया है कि दोनों के साथ उनका बहुत पुराना रिश्ता है। उन्होंने बताया, अपने डेटिंग के दिनों में अमित जी और जया रात को मुझे घर से पिक करते थे और हम लॉन्ग ड्राइव पर जाते थे। बकौल फरीदा, उनका ग्रुप बहुत बड़ा था।'
'[sports, entertainment]','मुंबई में सिंगर शुभ के सितंबर में होने वाले कॉन्सर्ट के विरोध के बीच पूर्व भारतीय कप्तान विराट कोहली ने इंस्टाग्राम पर कनाडाई सिंगर को अनफॉलो कर दिया है। पहले भारत का गलत मानचित्र शेयर कर चुके शुभ पर खालिस्तानी समर्थक होने के आरोप लग रहे हैं। केएल राहुल और हार्दिक पंड्या ने भी शुभ को अनफॉलो कर दिया है।'
'[entertainment]','ऐक्टर धर्मेंद्र ने X पर एक पुरानी तस्वीर शेयर की है जिसमें दिवंगत अभिनेता प्राण एक सोफे पर बैठे हैं जबकि धर्मेंद्र झुककर उनसे कुछ बात कर रहे हैं। धर्मेंद्र ने लिखा, अस्वस्थ प्राण साहब से कुछ शरारती सवाल। इंडस्ट्री के सबसे प्यारे इंसान। बकौल रिपोर्ट्स, स्वास्थ्य संबंधी परेशानियों के चलते धर्मेंद्र अमेरिका में अपना इलाज करवा रहे हैं।'
'[entertainment]','मुंबई एयरपोर्ट पर ऐक्ट्रेस श्रुति हासन का पीछा करते एक शख्स का वीडियो सामने आया है। श्रुति अपनी टीम और फोटोग्राफरों से पूछती दिख रही हैं कि शख्स कौन है और उनके साथ क्यों आ रहा है। जब शख्स ने श्रुति से पार्किंग में बात करने की कोशिश की तो उन्होंने कहा, मुझे नहीं पता आप कौन हैं सर।'
'[entertainment]','अभिनेता विजय वर्मा ने अभिनेत्री करीना कपूर के साथ काम करने के अनुभव को साझा किया है। उन्होंने एक टॉक शो में बताया, फिल्म जाने जां में एक सीन है जब करीना मुझे रोमांटिक अंदाज़ में देखकर गाना गा रही हैं। उस सीन को करने में मेरे पसीने छूट गए। बकौल विजय, उस सीन के दौरान वह घबराए हुए थे।'
'[entertainment]','अभिनेता धनुष जींस और शर्ट पहनकर इस वीकेंड अपने असिस्टेंट की शादी में पहुंचे जिसकी तस्वीरें अब सोशल मीडिया पर वायरल हो गई हैं। ऑनलाइन सामने आए वीडियो में धनुष नव-विवाहित जोड़े के साथ तस्वीरें खिंचवाते और अपने असिस्टेंट से गले मिलते हुए नज़र आ रहे हैं। सोशल मीडिया पर कई फैन्स ने धनुष के इस जेस्चर की तारीफ की।'
'[entertainment]','गायिका सुनिधि चौहान ने अपनी असफल शादी पर बॉलीवुड बबल से बात की है। सुनिधि ने कहा, मैंने कई गलतियां की हैं लेकिन मैं उनकी आभारी हूं। आज मैं जो कुछ भी हूं अपनी गलतियों की वजह से हूं। सुनिधि ने कहा, अगर मैंने गलतियां नहीं की होती तो मैं बहुत बोरिंग होती...लाइफ में अच्छी चीज़ों से वंचित रहती।'
'[entertainment]','अभिनेत्री ज़रीन खान के खिलाफ 2018 के मामले में जारी अरेस्ट वॉरंट को लेकर उनके वकील ने स्पष्टीकरण दिया है। ज़रीन के वकील ने कहा, मिसकम्युनिकेशन की वजह से यह वॉरंट जारी किया गया और ज़रीन के साथ धोखाधड़ी हुई है। उन्होंने बताया की ज़रीन को कलकत्ता हाई कोर्ट द्वारा इस मामले में फौरी राहत दे दी गई है।'
'[entertainment]','अभिनेत्री रुबीना दिलैक और ऐक्टर अभिनव शुक्ला ने यूट्यूब पर एक व्लॉग शेयर कर ऐक्ट्रेस की प्रेग्नेंसी पर बात की है। रुबिना ने कहा, जब हमें यह खुशखबरी मिली अभिनव का रिऐक्शन कमाल का था। मैं घबराई हुई हूं पर ये (अभिनव) बहुत उत्साहित हैं। बकौल रुबीना, अब उनके और अभिनव के जीवन का नया चैप्टर शुरू होने वाला है।'
'[entertainment]','अभिनेता अल्लू अर्जुन की पत्नी अल्लू स्नेहा रेड्डी ने इंस्टाग्राम स्टोरी में एक वीडियो शेयर किया जिसमें उनकी 6 वर्षीय बेटी अल्लू अरहा मिट्टी से भगवान गणेश की मूर्ति बना रही है। सोशल मीडिया पर वायरल हो रहे इस वीडियो की अर्जुन के फैन्स खूब सराहना कर रहे हैं। कई यूज़र्स ने घर पर इको-फ्रेंडली गणपति बनाने की तारीफ की।'
'[entertainment]','बंगाली ऐक्ट्रेस शयंतिका बनर्जी ने बांग्लादेश में एक फिल्म की शूटिंग के दौरान कोरियोग्राफर माइकल पर छेड़छाड़ का आरोप लगाया है। उन्होंने कहा, माइकल ने बिना अनुमति के मेरा हाथ पकड़ा...मैंने उन्हें सबके सामने रोका। शयंतिका ने कहा, जब कई बार कॉल करने के बावजूद प्रोड्यूसर ने जवाब नहीं दिया तो मैंने कहा कि...माइकल के साथ ऐसे काम नहीं करूंगी।'
'[entertainment]','एरिका रॉबिन हाल में पाकिस्तान की पहली मिस यूनिवर्स बनीं जो नवंबर 2023 में मिस यूनिवर्स पेजेंट में अपने देश का प्रतिनिधित्व करेंगी। 24-वर्षीय एरिका ने कराची के सेंट पैट्रिक गर्ल्स हाईस्कूल से पढ़ाई की और चंडीगढ़ के जीसीसीबीए कॉलेज से ग्रैजुएशन की। जनवरी-2020 में मॉडलिंग करियर की शुरुआत करने वालीं एरिका जुलाई-2020 में डीवा मैगज़ीन पर नज़र आई थीं।'
'[entertainment]','कोलकाता की एक अदालत ने ऐक्ट्रेस ज़रीन खान के खिलाफ गिरफ्तारी वॉरंट जारी किया है। रिपोर्ट्स के मुताबिक, एक इवेंट कंपनी ने वर्ष 2018 में 6 आयोजनों में शामिल ना होने पर ज़रीन के खिलाफ शिकायत दर्ज कराई थी जिसके बाद ज़रीन ने ना तो ज़मानत के लिए अर्ज़ी दी और ना ही अदालत के सामने पेश हुईं।'
'[entertainment]','टीवी सीरियल छोटी सरदारनी फेम ऐक्ट्रेस मानसी शर्मा ने बेटी को जन्म दिया है। उनके पति युवराज हंस ने इंस्टाग्राम पोस्ट में बताया, रिद्दू की दीदी आ गई। बेटी का जन्म हुआ है...थैंक्यू बाबा जी, इस खूबसूरत तोहफे के लिए शुक्रिया मानसी। वीडियो में मानसी और युवराज का बेटा अपनी बहन के जन्म पर खुश होता दिख रहा है।'
'[entertainment]','फिल्ममेकर करण जौहर ने अभिनेता शाहरुख खान और उनके रिश्ते को लेकर एक इंटरव्यू में बात की है। उन्होंने मिड-डे को बताया, शाहरुख और मेरे बीच रुपयों के लेन-देन जैसी चीज़ नहीं है...हमारे रिश्ते में कभी रुपया नहीं आता। करण ने बताया कि शाहरुख ने कैमियो के लिए ऐ दिल है मुश्किल व ब्रह्मास्त्र में कोई फीस नहीं ली थी।'
'[entertainment]','सिंगर मीका सिंह ने उनके और अभिनेत्री आकांक्षा पुरी के रिश्ते को लेकर ई-टाइम्स से बात की है। मीका ने कहा, आकांक्षा को अपना साथी चुनने के बाद मुझे एहसास हुआ कि हम एक-दूसरे के साथ रहने के लिए नहीं बने हैं। मैं एक सिंगर हूं और वह एक ऐक्ट्रेस हैं। बकौल मीका, दोनों का काम काफी अलग है।'
'[entertainment]','व्यापार विश्लेषक तरण आदर्श के मुताबिक, शाहरुख खान की फिल्म जवान घरेलू बॉक्स ऑफिस पर सबसे कम समय में ₹400 करोड़ क्लब में शामिल होने वाली हिंदी फिल्म बन गई है। इससे पहले यह रिकॉर्ड पठान और गदर 2 के नाम था जिन्होंने 12 दिनों में ₹400 करोड़ कमाए थे। जवान को यह आंकड़ा पार करने में 11 दिन लगे।'
'[entertainment]','फिल्ममेकर करण जौहर ने एक इंटरव्यू में ट्विटर (अब X) छोड़ने की वजह बताई है। करण ने मिड-डे को बताया, मैंने पढ़ा कि मेरे बच्चों को गालियां दी जा रही हैं, ट्विटर छोड़ने का फैसला स्वाभाविक था। आप इससे ज़्यादा नीचे नहीं गिर सकते। करण ने कहा, मुझे जो चाहे कह लो लेकिन वो मेरी मां को गाली देते थे।'
'[entertainment]','अभिनेत्री रश्मि देसाई ने X पर अपने फैन्स के लिए एक वीडियो पोस्ट किया है। वीडियो में रश्मि ट्रोलर्स से कह रही हैं, जो बेरोज़गार लोग हैं, उनसे कहना चाहती हूं कि मेरे माता-पिता मत बनो। मुझे पता है, मैं अपनी लाइफ में क्या कर रही हूं। जियो और जीने दो। बकौल रश्मि वह जल्द अपने फैन्स से मिलेंगी।'
'[entertainment]','अभिनेता सलमान खान ने अपनी भांजी अलीज़ा अग्निहोत्री की बचपन की तस्वीर शेयर की है जिसमें वह उसे गोद में लिए हुए दिख रहे हैं। सलमान ने लिखा, मामू पर एक एहसान करो, जो भी करना दिल और मेहनत से करना! सबसे ज़रूरी बात कि एक बार जो तुमने कमिटमेंट कर दी तो फिर मामू की भी नहीं सुनना।'
'[entertainment]','अभिनेत्री कंगना रनौत ने प्रधानमंत्री नरेंद्र मोदी को जन्मदिन पर बधाई दी है। कंगना ने पोस्ट में लिखा, दुनिया के सबसे पसंदीदा लीडर को जन्मदिन की बधाई। एक साधारण व्यक्ति जिन्होंने कड़ी मेहनत से ऊंचाइयों को छुआ और नए भारत के आर्किटेक्ट बने। बकौल कंगना, भगवान राम की तरह पीएम का नाम भी राष्ट्र की अंतरात्मा में अंकित हो गया।'
'[world, entertainment]','अभिनेत्री प्रियंका चोपड़ा ने अमेरिका में भारतीय छात्रा जाह्नवी कंडुला की मौत पर दुख व्यक्त किया है। प्रियंका ने इंस्टाग्राम स्टोरी में लिखा, हैरानी की बात है कि यह दुखद घटना 9-महीने बाद सामने आई। आप किसी की जान की कीमत नहीं लगा सकते। गौरतलब है, जनवरी में पुलिस की कार की टक्कर से भारतीय छात्रा की मौत हुई थी।'
'[entertainment, national]','अभिनेता शाहरुख खान ने प्रधानमंत्री नरेंद्र मोदी को जन्मदिन की बधाई दी है। उन्होंने X पर लिखा, जन्मदिन मुबारक हो माननीय पीएम मोदी जी!!! आपका दिन आनंदमय हो...आशा करता हूं कि आपको काम से कुछ फुर्सत मिले और आप अन्य चीज़ों का भी लुत्फ उठाएं। आपको शुभकामनाएं। गौरतलब है, पीएम मोदी का जन्म 1950 में वडनगर (गुजरात) में हुआ था।'
'[entertainment]','ऐक्ट्रेस व सोशल मीडिया इन्फ्लुएंसर प्राजक्ता कोली ने इंस्टाग्राम पर बताया है कि उन्होंने अमेरिका के पेंसिलवेनिया में अपने बॉयफ्रेंड वृषांक खनाल से सगाई कर ली है। प्राजक्ता ने तस्वीर शेयर कर लिखा, वृषांक खनाल अब मेरे एक्स-बॉयफ्रेंड हैं। रिपोर्ट्स के मुताबिक, प्राजक्ता और वृषांक करीब 12 वर्षों से एक-दूसरे को डेट कर रहे हैं।'
'[entertainment]','फिल्म जवान में अभिनेता शाहरुख खान की मां का रोल करने वाली 38-वर्षीय अभिनेत्री रिद्धि डोगरा ने कहा है, उनकी (शाहरुख) मां का रोल करना मेरे लिए दुर्भाग्यपूर्ण है। हालांकि, उन्होंने कहा कि शाहरुख ने खुद यह बात स्वीकार की। डोगरा ने कहा, उन्होंने (शाहरुख) मुझसे कई बार कहा मैं समझ सकता हूं कि आपको कैसा लग रहा होगा।'
'[entertainment]','ऐक्टर अली फज़ल ने पिंकविला को दिए इंटरव्यू में एक वाकया याद करते हुए कहा है कि एक बार सेट पर उन्होंने इंटिमेट सीन करने से मना कर दिया था और लोगों को एक लड़के से ऐसी उम्मीद नहीं थी। उन्होंने कहा, मुझे इस बारे में पहले नहीं बताया गया था…यह स्क्रिप्ट में नहीं था...मैंने कहा- मैं सहज नहीं हूं।'
'[entertainment]','ऐक्ट्रेस परिणीति चोपड़ा का एक पैपराज़ी पर गुस्सा होने वाला वीडियो सोशल मीडिया पर वायरल हो गया है। इस वीडियो में परिणीति पीछा कर रहे पैपराज़ी से हाथ जोड़कर बोल रही हैं, मैंने आपको नहीं बुलाया यार। सर प्लीज़ बस कीजिए। मैं आपसे अनुरोध कर रही हूं। इसके बाद पैपराज़ी ने परिणीति से माफी मांग ली।'
'[entertainment, national]','भारतीय जनता युवा मोर्चा (बीजेवाईएम) के सदस्यों ने मुंबई में पंजाबी-कनाडाई गायक शुभ के इवेंट के पोस्टर फाड़ दिए हैं। बीजेवाईएम ने खालिस्तानियों का समर्थन करने का आरोप लगाते हुए गायक के खिलाफ प्रदर्शन किया और कहा, भारत की अखंडता...के दुश्मन खालिस्तानियों के लिए कोई जगह नहीं है। शुभ ने सोशल मीडिया पर भारत का अधूरा नक्शा शेयर किया था।'
'[entertainment]','महादेव गैंबलिंग ऐप के प्रमोटर सौरभ चंद्राकर की शादी में टाइगर श्रॉफ, सनी लियोनी और नेहा कक्कड़ शामिल हुई थीं। बकौल रिपोर्ट्स, शादी में शामिल हुईं अन्य हस्तियों में आतिफ असलम, अली असगर, विशाल ददलानी, एली अवराम, भारती सिंह, भाग्यश्री, कृति खरबंदा, नुसरत भरूचा, कृष्णा अभिषेक के नाम शामिल हैं। यूएई में हुई शादी में ₹200 करोड़ खर्च हुए थे।'
'[entertainment]','टीवी ऐक्टर आकाश चौधरी को हाल ही में एक लड़के ने पानी की बोतल फेंककर मारी जिसका वीडियो सोशल मीडिया पर सामने आया है। घटना से पहले लड़के और उसके साथियों ने आकाश के साथ सेल्फी ली और इस दौरान भी उसने आकाश को बोतल मारने की कोशिश की जिस पर ऐक्टर ने कहा, क्या कर रहा है?'
'[business, entertainment]','गैंबलिंग ऐप महादेव के प्रमोटर सौरभ चंद्राकर ने 2022 में दुबई में अपनी शादी के अलावा एक और पार्टी दी थी। बकौल रिपोर्ट्स, एक 7-स्टार होटल में आयोजित उस पार्टी में आने के बदले कुछ बॉलीवुड सितारों को ₹40 करोड़ तक का भुगतान किया गया था। पार्टी में कथित तौर पर संजय दत्त, कपिल शर्मा और उर्वशी रौतेला पहुंची थीं।'
'[business, entertainment, national]','महादेव गैंबलिंग ऐप से जुड़े करीब ₹5,000 करोड़ के मनी लॉन्डरिंग मामले में सनी लियोनी, नेहा कक्कड़ और टाइगर श्रॉफ जैसी बॉलीवुड हस्तियों को ईडी द्वारा समन भेजा जा सकता है। इस साल फरवरी में यूएई में हुई ऐप के प्रमोटर सौरभ चंद्राकर की शादी में करीब 17 हस्तियां पहुंची थीं। शादी पर करीब ₹200 करोड़ खर्च हुए थे।'
'[entertainment]','हॉलीवुड ऐक्टर ह्यू जैकमैन और उनकी पत्नी व अभिनेत्री डेबोरा-ली फर्नेस शादी के 27 साल बाद अलग हो रहे हैं। दोनों ने एक साझा बयान में कहा, लगभग तीन दशक तक हम दोनों ने पति-पत्नी की तरह एक शानदार जीवन जीया। अब अपने-अपने व्यक्तिगत विकास के लिए हमने अलग होने का फैसला किया है। दोनों के दो बच्चे हैं।'
'[entertainment]','ऐक्ट्रेस रुबीना दिलैक और ऐक्टर अभिनव शुक्ला पहली बार माता-पिता बनने वाले हैं। रुबीना ने इंस्टाग्राम पर तस्वीरें शेयर की हैं जिनमें उनका बेबी बंप दिख रहा है। उन्होंने लिखा, डेटिंग शुरू करने के बाद हमने वादा किया था कि दुनिया साथ घूमेंगे, फिर हमने शादी की और अब एक परिवार बनकर ऐसा करेंगे। नन्हा मुसाफिर जल्द आ रहा है।'
'[entertainment]','ऐक्टर विजय देवरकोंडा ने फिल्म कुशी की सफलता के बाद अपनी फीस में से 100 ज़रूरतमंद परिवारों को ₹1-₹1 लाख का चेक सौंपा है। इंस्टाग्राम पर एक वीडियो शेयर करते हुए उन्होंने लिखा, लोगों की मदद करके मुझे खुशी हो रही है। जब तक मैं स्वस्थ हूं और काम करता रहूंगा तब तक ज़रूरतमंदों की मदद करूंगा।'
'[entertainment]','ऐक्ट्रेस पूनम पांडे के मुंबई वाले अपार्टमेंट के एक बेडरूम में शुक्रवार रात आग लग गई। रिपोर्ट्स के मुताबिक, घटना के समय पूनम घर पर नहीं थीं और पूनम की घरेलू सहायिका ने उनके कुत्ते सीज़र को सुरक्षित निकाल लिया। ऐक्ट्रेस ने नुकसान का वीडियो इंस्टाग्राम स्टोरी पर शेयर किया है और बताया है कि सीज़र और वह सुरक्षित हैं।'
'[entertainment]','केबीसी-15 के एक एपिसोड में इंदौर (मध्य प्रदेश) के शुभम गंगराड़े ₹1 करोड़ के सवाल का जवाब नहीं दे पाए। उनसे पूछा गया था, 6 अगस्त 1945 को हिरोशिमा पर पहला परमाणु बम गिराने वाले...विमान का नाम किसके नाम पर रखा गया था? हालांकि, शुभम इसका जवाब नहीं दे पाए जिसका सही जवाब विमान चालक की मां (इनोला गे) था।'
'[entertainment]','अभिनेता अक्षय कुमार ने अपने बेटे आरव को उनके जन्मदिन पर बधाई दी है। अक्षय ने इंस्टाग्राम पर लिखा, मेरे अंग्रेज़ पुत्तर आज तुम 21 साल के हो गए लेकिन मेरे लिए तुम हमेशा वही छोटे से आरव रहोगे। अब तुम लीगली वह सभी काम कर सकते हो जो मुझे लगता है कि तुम पहले भी किया करते थे।'
'[entertainment]','ऐक्टर बॉबी देओल ने बताया है कि वह 36 साल पहले पिता धर्मेंद्र से नफरत करते थे। उन्होंने कहा, मैं 18 साल की उम्र में पहली बार डिस्को गया था। उसके बाद मैं विद्रोही हो गया था…मैंने ठान लिया था कि पापा की कोई भी बात नहीं सुनूंगा...उस दौरान मेरा और उनका रिश्ता सबसे बुरे दौर से गुज़र रहा था।'
'[business, entertainment]','अभिनेत्री दीपिका पादुकोण ने कॉफी ब्रांड ब्लू टोकाई कॉफी रोस्टर्स में निवेश किया है। दीपिका ने यह निवेश अपनी कंपनी का एंटरप्राइज़ेज़ के माध्यम से किया है हालांकि निवेश की कुल राशि अभी अज्ञात है। बकौल कंपनी, अभिनेत्री का यह निवेश उसके $30 मिलियन सीरीज़-बी फंडिंग राउंड का हिस्सा है जो उसने A91 पार्टनर्स के नेतृत्व में शुरू किया था।'
'[entertainment]','अभिनेता आयुष शर्मा ने ऐक्टर सलमान खान से हुई उस मुलाकात को लेकर बात की है जब सलमान ने उनका फ्यूचर प्लान पूछा था। आयुष ने सलमान से कहा था कि वह उनकी बहन अर्पिता से शादी करना चाहते हैं जिसपर सलमान ने उनसे कहा, क्या तुम अभी छोटे नहीं हो? बकौल आयुष, उस समय वह 24 साल के थे।'
'[entertainment]','अभिनेता भुवन बाम ने अपनी वेब सिरीज़ ताज़ा खबर की सफलता को लेकर एक इंटरव्यू में कहा है, जो लोग मेरे कॉल तक नहीं उठाते थे वो अब मुझे तवज्जोह देते हैं। अब लोग समझते हैं कि मैं अच्छा काम कर सकता हूं। उन्होंने कहा, आपको खुद को साबित करना होता है, हर किसी को बराबर के अवसर नहीं मिलते।'
'[entertainment]','ऐक्ट्रेस स्वरा भास्कर ने शुक्रवार को अपनी प्रेग्नेंसी फोटोशूट की तस्वीरें सोशल मीडिया पर शेयर कीं जिनमें उनका बेबी बंप नज़र आ रहा है। इससे पहले स्वरा ने इस साल जून में सोशल मीडिया पर अपने गर्भवती होने की जानकारी दी थी। गौरतलब है कि स्वरा ने इस साल की शुरुआत में सपा नेता फहाद अहमद से शादी की थी।'
'[entertainment]','ब्रिटिश गायक अली कैंपबेल ने एक इंटरव्यू में कहा है कि वह ज्यूकबॉक्स पर दिग्गज गायिका लता मंगेशकर व आशा भोंसले के गाने सुनकर बड़े हुए हैं। अली ने कहा, मैं बर्मिंघम में पला-बढ़ा हूं जहां जमैकन, कैरेबियन, भारतीय और पाकिस्तानी रहते हैं। बकौल कैंपबेल, उन कैफे में ज्यूकबॉक्स पर भारतीय गाने बजते थे जहां उन्होंने वक्त बिताया है।'
'[entertainment]','अभिनेता सलमान खान की पूर्व गर्लफ्रेंड सोमी अली ने कहा है कि सलमान अपनी तत्कालीन गर्लफ्रेंड संगीता बिजलानी से शादी करने वाले थे। उन्होंने कहा, शादी के कार्ड छप चुके थे...लेकिन संगीता ने सलमान को मेरे अपार्टमेंट में रंगे हाथों पकड़ लिया था। उन्होंने कहा, जो मैंने संगीता के साथ किया, वही मेरे साथ हुआ। इसे कहते हैं कर्मा।'
'[entertainment]','फिल्म ओएमजी 2 में प्रिंसिपल मकवाना की भूमिका निभाने वाले अभिनेता सुनील श्रॉफ का निधन हो गया है। सिने ऐंड टीवी आर्टिस्ट असोसिएशन (सीआईएनटीए) ने X पर लिखा, हम सुनील श्रॉफ के निधन पर शोक जताते हैं। सुनील श्रॉफ ने शिद्दत, जूली और कबाड़ द कॉइन जैसी फिल्मों के अलावा मराठी फिल्मों और कई विज्ञापनों में भी काम किया था।'
'[politics, entertainment]','केंद्रीय गृह मंत्री अमित शाह के हिंदी को लेकर दिए गए बयान की अभिनेता प्रकाश राज ने आलोचना की है। प्रकाश ने X पर लिखा, आप हमसे हिंदी बोलने के लिए कहते हैं क्योंकि आपको सिर्फ हिंदी आती है। अभिनेत्री कंगना रनौत ने इसका जवाब देते हुए कहा, अमित शाह जी गुजरात से हैं और उनकी मातृभाषा गुजराती है।'
'[entertainment]','अभिनेता आशीष विद्यार्थी और उनकी पत्नी रुपाली बरुआ ने उनकी शादी के बाद हो रही आलोचनाओं पर बात की है। बिहाइंडवुड्स को दिए इंटरव्यू में रुपाली ने कहा, मुझे फर्क नहीं पड़ता क्योंकि मैं उन लोगों को नहीं जानती। लोगों ने जो देखा वो उनके लिए थोड़ा अजीब था। बकौल रुपाली, उनके करीबियों ने उनका साथ दिया जो काफी था।'
'[entertainment]','अभिनेता आमिर खान के बेटे जुनैद खान यशराज फिल्म्स के बैनर तले फिल्म महाराज से अपना ऐक्टिंग डेब्यू करने जा रहे हैं। यह फिल्म नेटफ्लिक्स पर रिलीज़ होगी और इसमें अभिनेता जयदीप अहलावत, अभिनेत्री शरवरी वाघ और शालिनी पांडे भी नज़र आएंगी। बकौल रिपोर्ट्स, एक पत्रकार के जीवन पर बनी इस फिल्म का निर्देशन सिद्धार्थ पी मल्होत्रा करेंगे।'
'[sports, entertainment]','अफगानिस्तान के ऑलराउंडर राशिद खान ने अभिनेता रणबीर कपूर और अभिनेत्री आलिया भट्ट से न्यूयॉर्क (अमेरिका) में मुलाकात की है। राशिद ने इंस्टाग्राम पर तस्वीर शेयर करते हुए लिखा, बॉलीवुड के सबसे बड़े सितारों के साथ, रणबीर और आलिया आप से मिलकर खुशी हुई। गौरतलब है कि एशिया कप 2023 से अफगानिस्तान बाहर हो चुका है।'
'[entertainment]','अभिनेत्री दीपिका पादुकोण ने बताया है कि उन्होंने अभिनेता शाहरुख खान की फिल्म जवान में कैमियो के लिए कोई फीस नहीं ली थी। उन्होंने द वीक से कहा, स्पेशल अपीयरेंस के लिए पैसे नहीं लेती...शाहरुख के साथ किसी भी फिल्म में कैमियो के लिए हमेशा तैयार रहती हूं। बकौल दीपिका, वह और शाहरुख एक-दूसरे के लकी चार्म हैं।'
'[entertainment]','फिल्ममेकर करण जौहर ने कहा है कि वह लोगों की धारणा का शिकार हो जाते हैं। उन्होंने कहा, अगर मेरा नाम करण जौहर की जगह करण कश्यप होता तो मैं एक निश्चित वर्ग के लोगों के साथ बेहतर काम करता। मैं अपने ही नाम के कारण बर्बाद हो गया हूं। बकौल करण, लोग उनकी अग्निपथ जैसी फिल्में भूल जाते हैं।'
'[entertainment]','अमेरिकी गायक निक जोनस के एक कॉन्सर्ट के दौरान दर्शकों द्वारा उनकी ओर सामान फेंकने का वीडियो सामने आया है। वीडियो में निक मंच पर गाते दिख रहे हैं लेकिन इस बीच दर्शकों की ओर से अपनी तरफ ब्रेसलेट आदि फेंके जाने पर निक ने दबे शब्दों में उनसे कहा, नहीं...रुक जाइए। इसके बाद निक ने दोबारा गाना शुरू किया।'
'[entertainment]','अभिनेत्री विद्या बालन ने बताया है कि एक बार उनकी मसाज कर रही महिला ने उनसे कहा था, अरे फिर से वज़न बढ़ गया? विद्या ने उस महिला से कहा, मेरी बॉडी के बारे में कमेंट मत करिए, मुझे अच्छा नहीं लगता। बकौल विद्या, घटना के बाद जब वह अपने पति सिद्धार्थ रॉय कपूर से मिलीं तो रोने लगी थीं।'
'[entertainment]','चक दे इंडिया और दिल चाहता है जैसी फिल्मों में काम कर चुके दिवंगत अभिनेता रियो कपाड़िया ने जून में पेरिस से इंस्टाग्राम पर अपना आखिरी पोस्ट शेयर किया था। उन्होंने लिखा था, ...मुझे शाम को आइफिल टावर से पेरिस को निहारना...था। गौरतलब है, कैंसर से पीड़ित रहे रियो का गुरुवार को 66 वर्ष की उम्र में निधन हो गया।'
'[world, entertainment]','मिस यूनिवर्स पैजेंट ने कंटेस्टेंट्स के लिए अधिकतम आयु सीमा हटा दी है जिसके बाद 18 साल या उससे अधिक उम्र की सभी उम्मीदवार प्रतियोगिता में भाग ले सकेंगी। अब तक की सबसे उम्रदराज़ मिस यूनिवर्स आरबनी गैब्रियल ने यह घोषणा की। गौरतलब है कि इस प्रतियोगिता में भाग लेने के लिए अब तक अधिकतम आयु सीमा 28 वर्ष थी।'
'[entertainment]','अभिनेत्री प्रियंका चोपड़ा से लॉस ऐंजिलिस में जोनस ब्रदर्स के कॉन्सर्ट के दौरान एक महिला फैन ने कहा, मैं निक जोनस से शादी करना चाहती थी लेकिन मुझे खुशी है कि आपने उनसे शादी की। हंसकर जवाब देते हुए प्रियंका ने कहा, मुझे भी खुशी है कि मैंने उनसे शादी की। प्रियंका के जवाब का वीडियो वायरल हो रहा है।'
'[entertainment]','बिग बॉस ओटीटी 2 के विजेता एल्विश यादव ने यूट्यूब पर एक वीडियो शेयर कर बताया है कि उन्होंने दुबई में ₹8 करोड़ में एक घर खरीदा है। वीडियो में उन्होंने घर के अंदर की जानकारियां दीं। यह एक डुप्लेक्स अपार्टमेंट है जिसमें कई गेस्ट रूम्स, अटैच्ड बाथरूम के साथ बेडरूम्स, बालकनी और एक बड़ा किचन है।'
'[entertainment]','चक दे इंडिया और दिल चाहता है जैसी फिल्मों में काम कर चुके अभिनेता रियो कपाड़िया का निधन हो गया है। उनके दोस्त फैसल मलिक ने इंडिया टुडे से उनके निधन की पुष्टि की है लेकिन उनके परिवार की ओर से कोई बयान जारी नहीं किया गया है। उन्होंने चक दे इंडिया में कमेंटेटर का रोल किया था।'
'[entertainment]','चेन्नई (तमिलनाडु) में एआर रहमान के कॉन्सर्ट में हुए कुप्रबंधन के लिए एसीटीसी इवेंट्स के सीईओ हेमंत ने ज़िम्मेदारी ली और कहा है, इसके लिए रहमान को निशाना नहीं बनाया जाए। इस बीच ऑनलाइन सामने आए एक डॉक्यूमेंट से दावा किया गया कि ऑर्गनाइज़र्स ने इवेंट में 20,000 लोगों के प्रवेश की अनुमति ली थी लेकिन 41,000 टिकट बेच दिए।'
'[entertainment, national]','रिपोर्ट्स के मुताबिक, ओडिशा पुलिस की आर्थिक अपराध शाखा ₹1,000 करोड़ के ऑनलाइन पोंज़ी घोटाला मामले में अभिनेता गोविंदा से पूछताछ करेगी। फिलहाल, गोविंदा ना तो संदिग्ध हैं व ना ही आरोपी और कंपनी का प्रचार करने के चलते उनसे पूछताछ होगी। बकौल रिपोर्ट्स, एसटीए टोकन ने कई देशों में क्रिप्टोकरेंसी निवेश की आड़ में ऑनलाइन पोंज़ी योजना चलाई थी।'
'[entertainment]','जीएसटी इंस्पेक्टर से अभिनेत्री बनी कृति वर्मा का नाम ₹263 करोड़ के टीडीएस स्कैम केस की चार्जशीट में शामिल किया गया है। वह रोडीज़ एक्सट्रीम, बिग बॉस-12 और टीवी सीरीज़ वाइल्ड फैंटेसी व सिमरन द लॉस्ट सोल में नज़र आ चुकी हैं। उन्होंने कथित तौर पर ₹1.02 करोड़ की अपराध की आय से खरीदा गया गुरुग्राम का बंगला बेचा था।'
'[entertainment]','कॉमेडियन कपिल शर्मा ने अपने फैन्स को उनके नाम पर चल रहे एक फर्ज़ी विज्ञापन को लेकर सचेत किया है। विज्ञापन में सोनी टीवी के लोगो के साथ लिखा है, ₹4,999 से शुरू हो रहे द कपिल शर्मा शो के टिकट...बुक करें। कपिल ने कहा, यह फर्ज़ी है...हम लाइव शूट देखने के लिए दर्शकों से एक पैसा नहीं लेते हैं।'
'[entertainment]','अभिनेत्री परिणीति चोपड़ा और राजनेता राघव चड्ढा की शादी 24 सितंबर को उदयपुर (राजस्थान) में होगी और दोनों की शादी के निमंत्रण पत्र की तस्वीर सोशल मीडिया पर वायरल हो गई है। राघव और परिणीति की शादी की रस्में 2-दिन तक चलेंगी और 23 सितंबर को वेलकम लंच के साथ इनकी शुरुआत होगी। दोनों की सगाई मई में हुई थी।'
'[entertainment]','ऐक्टर अशोक सेल्वन ने अभिनेत्री कीर्ति पांडियन से शादी कर ली है। सेल्वन ने बुधवार को शादी समारोह की तस्वीरें अपने इंस्टाग्राम हैंडल पर शेयर कीं। मीडिया रिपोर्ट्स के मुताबिक, अशोक व कीर्ति पिछले कुछ साल से एक-दूसरे को डेट कर रहे थे और बुधवार को परिवार व करीबी दोस्तों की मौजूदगी में शादी समारोह आयोजित किया गया।'
'[entertainment]','गायिका श्वेता मोहन ने एक महिला का एआर रहमान के कॉन्सर्ट के दौरान शख्स ने मुझे गलत तरीके से छुआ ट्वीट शेयर किया है। उन्होंने कहा, रहमान के कॉन्सर्ट में यह होना दुर्भाग्यपूर्ण है...उन्होंने हमेशा महिलाओं के सम्मान की बात की है। इसे एक X यूज़र ने असंवेदनशील कहा जबकि दूसरे ने रहमान की छवि धूमिल करने वाला बताया है।'
'[entertainment, national]','ईडी ने मंगलवार को ₹263 करोड़ के टीडीएस रिफंड फ्रॉड केस में चार्जशीट दाखिल की जिसमें ऐक्ट्रेस कृति वर्मा समेत कम-से-कम 14 लोगों व संस्थाओं के नाम हैं। चार्जशीट में इस घोटाले के कथित मास्टरमाइंड व पूर्व इनकम टैक्स इंस्पेक्टर तानाजी मंडल अधिकारी का भी नाम है। गौरतलब है, पूर्व जीएसटी इंस्टपेक्टर कृति बिग बॉस-12 में नज़र आ चुकी हैं।'
'[entertainment]','अभिनेत्री सोनाक्षी सिन्हा ने कथित तौर पर मुंबई के बांद्रा में एक हाई-राइज़ बिल्डिंग में ₹11 करोड़ का अपार्टमेंट खरीदा है। ज़ैपकी द्वारा शेयर किए गए दस्तावेज़ों का हवाला देते हुए रिपोर्ट्स में कहा गया है कि अपार्टमेंट का कार्पेट एरिया 2,208.77 वर्ग फुट है और यह एमजे शाह ग्रुप द्वारा बनाए गए 81 ऑरीएट की 26वीं मंज़िल पर है।'
'[entertainment]','बीरबल नाम से मशहूर दिग्गज अभिनेता सतिंदर कुमार खोसला का मंगलवार को 84 वर्ष की उम्र में निधन हो गया। 1967 में आई फिल्म उपकार से डेब्यू करने वाले सतिंदर ने रोटी कपड़ा और मकान, क्रांति, मेरा गांव मेरा देश, शोले, विधाता, सदमा और ज्वाला डाकू समेत कई हिंदी, मराठी और भोजपुरी फिल्मों में काम किया था।'
'[entertainment]','फिल्म प्रोड्यूसर मुकेश उदेशी का चेन्नई (तमिलनाडु) में सोमवार को निधन हो गया। उदेशी के करीबी दोस्त प्रवेश सिप्पी ने बताया, उदेशी का चेन्नई में किडनी ट्रांसप्लांट होने वाला था लेकिन उनका ऑपरेशन से कुछ दिन पहले निधन हो गया। उदेशी एक विलेन, हिम्मतवाला, गो गोवा गॉन, चश्मे बद्दूर और कई अन्य फिल्मों के लाइन प्रोड्यूसर थे।'
'[entertainment]','अभिनेत्री प्रियंका चोपड़ा के जेठ व गायक जो जोनस हाल ही में वह गाना गाते समय रो गए जो उन्होंने अलग हो चुकीं अपनी पत्नी सोफी टर्नर के लिए लिखा था। गाने का अनुवाद था, अगर हम कोशिश करें तो समय सब ठीक कर देता है। वादा करता हूं कि हम सब ठीक कर देंगे। इसका वीडियो वायरल हुआ है।'
'[entertainment]','अभिनेत्री पूजा भट्ट ने उन खबरों पर प्रतिक्रिया दी है जिनमें कहा गया था कि अभिनेत्री आलिया भट्ट उनकी बेटी हैं। उन्होंने ऐसी खबरों को बेतुका बताते हुए कहा, ऐसी चीज़ें उन लोगों के बारे में ज़्यादा बताती हैं जो ऐसी बातें करते हैं...किसी का उसकी बहन/भाभी/बेटी से संबंध के बारे में बात करना...अपने देश में नई चीज़ नहीं है।'
'[entertainment]','चेन्नई में रविवार को आयोजित हुए एआर रहमान के कॉन्सर्ट में कई महिलाओं से हुई छेड़छाड़ की घटनाओं के बाद कुप्रबंध को लेकर तमिलनाडु सरकार ने 3 आईपीएस अफसर का तबादला कर दिया है। इन अफसरों में आईपीएस दीपा सत्यन, आईपीएस दिशा मित्तल और आईपीएस थिरू आदर्श पचेरा शामिल हैं। पुलिस मामले की जांच कर रही है।'
'[entertainment]','चेन्नई में संगीतकार एआर रहमान के कॉन्सर्ट के दौरान हुई अफरा-तफरी व अव्यवस्था को लेकर ऐक्टर कार्ति ने प्रतिक्रिया दी है। बकौल कार्ति, कॉन्सर्ट में जो हुआ वह दुर्भाग्यपूर्ण था और रहमान पर इसका गहरा असर पड़ा होगा। उन्होंने कहा, कॉन्सर्ट में मेरा परिवार भी मौजूद था। मैं सर के साथ हूं और उम्मीद है कि आयोजक इसकी ज़िम्मेदारी लेंगे।'
'[entertainment]','ट्रेड ऐनालिस्ट तरण आदर्श के मुताबिक, 7 सितंबर को रिलीज़ हुई शाहरुख खान स्टारर जवान ने भारत में ₹300 करोड़ से अधिक की कमाई कर ली है। बकौल तरण, भारत में ₹300+ करोड़ कमाने वाली फिल्मों में पठान, गदर-2 और बाहुबली-2 (हिंदी) शामिल हैं। केजीएफ-2 (हिंदी), दंगल, संजू व टाइगर ज़िंदा है और पीके ने भी ₹300+ करोड़ कमाए थे।'
'[entertainment]','संगीतकार और गायक कैलाश खेर ने कहा है कि प्रधानमंत्री नरेंद्र मोदी के 2047 तक भारत को विकसित देशों की श्रेणी में लाने के विज़न में बॉलीवुड महत्वपूर्ण और रचनात्मक भूमिका निभा सकता है। खेर ने कहा कि भारत के लोग इतने जागरुक और ऊर्जावान हैं कि अगले 8-10 साल में भारत को विकसित देश बनाया जा सकता है।'
'[entertainment, national]','तमिलनाडु के डीजीपी शंकर जीवाल ने चेन्नई में गीतकार एआर रहमान के कॉन्सर्ट के चलते लगे ट्रैफिक जाम में मुख्यमंत्री एमके स्टालिन का काफिला फंसने के बाद जांच के आदेश दिए हैं। मुख्यमंत्री एक शादी समारोह से घर लौट रहे थे। आयोजकों से कॉन्सर्ट के वेन्यू पर यातायात, पार्किंग और चिकित्सा से जुड़ी सुरक्षात्मक व्यवस्थाओं के बारे में पूछताछ होगी।'
'[entertainment]','अभिनेता अक्षय कुमार ने ऐक्टर शाहरुख खान को उनकी फिल्म जवान की सफलता के लिए बधाई देते हुए X पर लिखा, बधाई हो मेरे जवान पठान…हमारी फिल्मों ने क्या धमाकेदार वापसी की है। शाहरुख ने जवाब देते हुए ट्वीट किया, आपने दुआ मांगी न हम सब के लिए तो (दुआ) कैसे खाली जाएगी। शुभकामनाएं और स्वस्थ रहें खिलाड़ी।'
'[entertainment, national]','अभिनेत्री आलिया भट्ट ने दिल्ली में आयोजित हुए जी20 समिट को लेकर सोमवार को कहा, भारत के लिए एक ऐतिहासिक क्षण…जी20 के सफल आयोजन के लिए प्रधानमंत्री नरेंद्र मोदी को बधाई। उन्होंने लिखा, इस महत्वपूर्ण इवेंट का साक्षी बनना एक गौरवशाली क्षण है। अभिनेता शाहरुख खान भी जी20 समिट के सफल आयोजन के लिए प्रधानमंत्री की तारीफ कर चुके हैं।'
'[entertainment]','फेडरेशन ऑफ वेस्टर्न इंडिया सिने एम्प्लॉइज़ (एफडब्ल्यूआईसीई) ने वेलकम-3 के ऐक्टर्स अक्षय कुमार, जैकलीन फर्नांडिस, दिशा पाटनी और अन्य ऐक्टर्स से अपील की है कि जब तक प्रोड्यूसर फिरोज़ नाडियाडवाला ₹2 करोड़ के बकाए का पूरा भुगतान नहीं कर देते तब तक वे फिल्म की शूटिंग ना करें। एफडब्ल्यूआईसीई ने कहा कि वेलकम-2 के टेक्नीशियंस का पैसा अभी बकाया है।'
'[entertainment]','X पर एक यूज़र ने वीडियो शेयर कर शाहरुख खान को टैग कर कहा, मेरी 85 वर्षीय दादी आपकी बहुत बड़ी फैन हैं। वीडियो में दादी कह रही हैं, शाहरुख की फिल्में हमको बहुत पसंद हैं। इस पर अभिनेता ने कहा, दादी को शुक्रिया और उन्हें ढेर सारा प्यार...उम्मीद है कि मैं अपनी फिल्मों के ज़रिए उनकी मुस्कराहट बरकरार रखूंगा।'
'[entertainment]','सनातन धर्म पर तमिलनाडु के मंत्री व डीएमके से सांसद ए राजा के बयान पर जारी विवाद के बीच ऐक्टर प्रकाश राज ने भी इस पर बयान दिया है। उन्होंने कहा, सनातन धर्म डेंगू बीमारी की तरह है और इसका खात्मा होना ज़रूरी है। उन्होंने आगे कहा, 8 साल के बच्चे को धर्म से जोड़ना क्या सनातन नहीं है।'
'[entertainment]','ट्रेड ऐनालिस्ट मनोबाला विजयबालन ने बताया है कि शाहरुख खान अभिनीत फिल्म जवान ने दुनियाभर में ₹500 करोड़ से अधिक की कमाई कर ली है। उन्होंने बताया, जवान सबसे कम समय में दुनियाभर में ₹500 करोड़ कमाने वाली हिंदी फिल्म बन गई है...शाहरुख इकलौते ऐसे ऐक्टर हैं...जिनकी 2 फिल्मों ने 1-साल के अंदर ₹500 करोड़ से अधिक की कमाई की।'
'[entertainment]','ऐक्ट्रेस-प्रोड्यूसर पूजा भट्ट ने पूर्व में अपने पिता महेश भट्ट के साथ लिप किस वाली तस्वीर को लेकर हुए विवाद पर कहा है, वह एकदम मासूमियत भरा पल था। उन्होंने कहा कि एक फ्रोज़न मोमेंट को गलत समझ लिया गया। पूजा ने कहा, इस उम्र में भी मैं अपने पिता के लिए 10.5 पाउंड की बच्ची हूं।'
'[entertainment]','कॉमेडियन व ऐक्टर कपिल शर्मा ने सोमवार को रंगला पंजाब कार्यक्रम के उद्घाटन समारोह में शिरकत की। इस दौरान उन्होंने कहा, हमें देखकर गर्व होता है जिस तरह मुख्यमंत्री भगवंत मान पंजाब के लिए मेहनत कर रहे हैं। उन्होंने आगे कहा, हम चाहते हैं पूरी दुनिया से लोग पंजाब आकर हमारा विर्सा और हमारी संस्कृति को देखें।'
'[entertainment]','चेन्नई में रविवार को आयोजित हुए एआर रहमान के कॉन्सर्ट में कई महिलाओं से हुई छेड़छाड़ की घटनाओं के बाद म्यूज़िक कंपोज़र और सिंगर रहमान ने द हिंदू से कहा, फिलहाल हम बहुत परेशान हैं। उन्होंने कहा, सुरक्षा सबसे प्रमुख मुद्दा था और यह तब और ज़रूरी है जब महिलाएं और बच्चे हों...मैं किसी पर उंगली नहीं उठाना चाहता हूं।'
'[entertainment]','अमेरिकी मीडिया के अनुसार, कैप्टन अमेरिका के अभिनेता क्रिस ऐवन्स (42) ने अपने बॉस्टन वाले घर पर पुर्तगाल की 26-वर्षीय ऐक्ट्रेस ऐल्बा बैपटिस्टा से शादी कर ली है। बॉस्टन में अभिनेता रॉबर्ट डाउनी जूनियर, क्रिस हेम्सवर्थ और जेरेमी रेनर की तस्वीरें सामने आई हैं। बकौल रिपोर्ट्स, क्रिस और ऐल्बा एक साल से अधिक समय से डेट कर रहे थे।'
'[politics, entertainment]','अभिनेता और गुरदासपुर से बीजेपी सांसद सनी देओल ने संसद में अपनी कम उपस्थिति पर कहा है, मैं नहीं कहता कि यह अच्छी बात है...लेकिन राजनीति में आने के बाद मुझे लगा कि यह मेरी दुनिया नहीं है। उन्होंने कहा, मैं अपने लोकसभा क्षेत्र के लिए काम करता हूं और करता रहूंगा...उसके लिए संसद जाऊं या न जाऊं...फर्क नहीं पड़ता।'
'[entertainment]','उत्तर प्रदेश पुलिस ने X पर फिल्म जवान का फोटो शेयर कर लिखा, जवान हो या बूढ़े, टू-व्हीलर पर बैठने से पहले हेलमेट कभी न भूलें। इससे पहले दिल्ली पुलिस ने जवान की एक क्लिप शेयर कर सड़क सुरक्षा की अपील की थी। गौरतलब है, शाहरुख खान अभिनीत जवान ने एक दिन में सबसे ज़्यादा कलेक्शन का रिकॉर्ड बनाया।'
'[entertainment]','X पर एक महिला ने वीडियो शेयर कर बताया कि चेन्नई में रविवार को एआर रहमान के कॉन्सर्ट के दौरान एक शख्स ने उसे गलत तरीके से छुआ। महिला ने लिखा, असुरक्षित होने की भावना मुझे डरा रही है। इसके अलावा कई सोशल मीडिया यूज़र्स ने दावा किया कि कॉन्सर्ट के दौरान महिलाओं से छेड़छाड़ हुई और बच्चे चोटिल हुए।'
'[entertainment]','फिल्म जेलर के प्रोड्यूसर व सन पिक्चर्स के मालिक कलानिधि मारन ने फिल्म की टीम के 300 मेंबर्स को सोने के सिक्के दिए हैं। मारन ने फिल्म के म्यूज़िक कंपोज़र अनिरुद्ध रविचंद्र को पोर्शा कार तोहफे में दी है। इससे पहले उन्होंने जेलर की सफलता पर रजनीकांत को ₹100 करोड़ का चेक और ₹1.24 करोड़ की बीएमडब्ल्यू कार दी थी।'
'[entertainment]','सैकनिल्क डॉट कॉम के शुरुआती अनुमान के मुताबिक, अभिनेता शाहरुख खान की फिल्म जवान ने भारत में रविवार को ₹81 करोड़ का कलेक्शन कर एक दिन में सबसे ज़्यादा कमाई का रिकॉर्ड बना लिया। इससे पहले फिल्म ने एक दिन के अंदर विदेशों में ₹144.22 करोड़ का कलेक्शन किया था। जवान ने पहले दिन भारत में ₹75 करोड़ कमाए थे।'
'[world, entertainment]','ब्राज़ील के राष्ट्रपति लुइज़ इनासियो लूला डी सिल्वा ने जी20 समिट के बीच एक इंटरव्यू में आरआरआर फिल्म की तारीफ की। उन्होंने कहा, मुझसे जो भी बातचीत करता है, उनसे मेरा पहला सवाल होता है, क्या आपने आरआरआर देखी? इस पर फिल्म के डायरेक्टर एसएस राजामौली ने कहा, यह जानकर खुशी हुई कि आपको आरआरआर पसंद आई...हमारी टीम भावविभोर है।'
'[entertainment]','ऐक्टर बाबिल खान ने एक इंटरव्यू में नेपोटिज़्म को लेकर कहा है, मैं स्टार किड नहीं, इरफान खान (दिवंगत ऐक्टर) का बेटा हूं। मुझे रोल कमाना है और उसके बाद उसे निभाना भी है। उन्होंने कहा, मेरे लिए रोल कमाना बहुत महत्वपूर्ण है वरना यह मेरे आत्मविश्वास को प्रभावित करेगा। गौरतलब है, बाबिल ने कला फिल्म से डेब्यू किया था।'
'[entertainment]','अभिनेत्री सायरा बानो ने रविवार को इंस्टाग्राम पर लिखा, एक बार जब शाहरुख को आशीर्वाद देने के लिए मैंने जैसे ही उसके सिर पर हाथ रखा और बालों में उंगलियां फेरीं तो मुझे दिलीप साहब की याद आ गई। उन्होंने लिखा, एक बार शाहरुख के सिर पर हाथ फेरना भूल गई तो उसने कहा- आज आपने हाथ नहीं फेरा।'
'[entertainment]','अभिनेता सनी देओल ने शाहरुख खान के साथ अपनी 16 साल पुरानी अनबन को बचपना बताते हुए कहा है कि ऐसा नहीं होना चाहिए था। उन्होंने कहा, एक समय आता है जब पुरानी बातों को भूल जाते हैं। उन्होंने पैचअप को लेकर कहा, शाहरुख और मैं कई बार मिले...इस बार उन्होंने मेरी फिल्म...पूरे परिवार संग देखी, मुझे फोन भी किया।'
'[entertainment, national]','दिल्ली पुलिस ने सोशल मीडिया पर रविवार को जवान फिल्म की एक क्लिप शेयर कर लिखा, बच्चा, बड़ा या जवान, हेलमेट बचा सकता है जान। क्लिप में एक महिला शाहरुख से पूछ रही है कि तुम्हें चाहिए क्या? जिसके जवाब में एडिटेड पोस्टर में चाहिए तो हेलमेट लिखा हुआ दिख रहा है। दिल्ली पुलिस ने आगे लिखा, हमेशा हेलमेट पहनें।'
'[entertainment, national]','सपा नेता अखिलेश यादव ने जवान फिल्म को लेकर कहा है, सिनेमा समय-समय पर किस तरह अपना सामाजिक दायित्व निभाकर अपनी उपयोगिता सिद्ध करके देश को आगे ले जा सकता है…जवान इसका एक उदाहरण है। उन्होंने कहा, जवान, मनोरंजन के साथ ज़िम्मेदारी भरा संदेश देती है…दर्शकों के बीच इसकी बढ़ती लोकप्रियता दिखाती है कि देश की सोच कितनी प्रगतिशील है।'
'[entertainment]','अभिनेता शाहरुख खान की फिल्म जवान ने 3 दिनों के अंदर घरेलू बॉक्स ऑफिस पर ₹200 करोड़ की कमाई का आंकड़ा पार कर लिया है। सैकनिल्क डॉट कॉम के शुरुआती अनुमान के मुताबिक, फिल्म ने तीसरे दिन सभी भाषाओं में भारत में ₹74.50 करोड़ की कमाई की। फिल्म ने देश में अब तक कुल ₹202.73 करोड़ कमा लिए हैं।'
'[entertainment]','शाहरुख खान ने फिल्म जवान के क्लाइमैक्स में उनके मोनोलॉग की तारीफ करने वाले एक फैन के ट्वीट पर कहा है, देश की भलाई के लिए सब स्पॉइलर माफ। उन्होंने कहा, सभी को वोटिंग के अधिकार का इस्तेमाल समझदारी और ज़िम्मेदारी से करना चाहिए। सीन में शाहरुख का कैरेक्टर कहता है कि लोग वोटिंग से पहले उम्मीदवारों से सवाल पूछें।'
'[world, entertainment]','मोरक्को में भूकंप से हुए क्षति को लेकर प्रधानमंत्री नरेंद्र मोदी के भारत हर संभव मदद करेगा बयान पर बॉलीवुड ऐक्ट्रेस नोरा फतेही ने उनका आभार जताया है। उन्होंने कहा, इस समर्थन के लिए प्रधानमंत्री नरेंद्र मोदी को धन्यवाद! आप मदद के लिए हाथ बढ़ाने वाले पहले देशों में से एक थे। मोरक्को के लोग बहुत आभारी हैं, जय हिंद।'
'[entertainment]','हॉलीवुड फिल्म द किसिंग बूथ की ऐक्ट्रेस जोई किंग ने स्पेन में अपने बॉयफ्रेंड व डायरेक्टर स्टीवन पायट से शादी कर ली है। जोई ने शादी की तस्वीरें अपने इंस्टाग्राम हैंडल पर शेयर कर लिखा, यह कभी न भूल पाने वाला पल था। गौरतलब है, जोई और पायट करीब 4 साल से एक दूसरे को डेट कर रहे थे।'
'[business, entertainment]','जवान की सफलता के बीच अरबपति उद्योगपति आनंद महिंद्रा ने X (पूर्व में ट्विटर) पर अभिनेता शाहरुख खान का वीडियो शेयर कर उन्हें नैचुरल रिसोर्स घोषित करने की मांग की है। इस पर जवाब देते हुए शाहरुख ने लिखा, आपका बहुत-बहुत धन्यवाद...मैं सिनेमा के ज़रिए अपने देश को गौरवान्वित करने के लिए अपने तरीके से छोटी सी कोशिश करता हूं।'
'[sports, entertainment]','डब्ल्यूडब्ल्यूई हॉल ऑफ फेम द ग्रेट खली ने हैदराबाद में जॉन सीना को हिंदी सिखाने का अपना वीडियो इंस्टाग्राम पर शेयर किया है। उन्होंने सीना को हिंदी में दोहराने के लिए कहा, चक दे फट्टे, नाप दे किल्ली, शाम को बॉम्बे, सुबह को दिल्ली। इसके बाद सीना ने इसका मतलब पूछा तो खली किसी और से इसका मतलब पूछते दिखे।'
'[entertainment]','टीवी शो ज़ोई 101 में अमेरिकी गायक जो जोनस के साथ काम कर चुकीं ऐक्ट्रेस ऐलेक्सा निकोलस ने उन पर किशोरावस्था के दौरान नग्न तस्वीरें मांगने का आरोप लगाया है। जो ने इन आरोपों पर प्रतिक्रिया नहीं दी है। गौरतलब है, जो ने शादी के 4 साल बाद हाल ही में सोफी टर्नर से तलाक लेने की अर्ज़ी डाली है।'
'[sports, entertainment]','क्रिकेटर शिखर धवन और अभिनेता अक्षय कुमार ने शनिवार को उज्जैन के महाकाल मंदिर में दर्शन किए जिसका वीडियो सामने आया है। धवन ने मीडिया से कहा, हर कोई वनडे विश्व कप में भारत की जीत की कामना कर रहा है। मैंने भी की। अक्षय अपने 56वें जन्मदिन पर बेटे आरव और बहन अलका भाटिया के साथ मंदिर पहुंचे थे।'
'[entertainment]','अभिनेत्री शिल्पा शेट्टी ने एक इंटरव्यू में बताया है कि जब उनकी मां सुनंदा गर्भवती थीं तब डॉक्टरों ने उन्हें गर्भपात कराने की सलाह दी थी। उन्होंने कहा, जब मैं अपनी मां के गर्भ में थी तब उन्हें काफी ब्लीडिंग हो रही थी और डॉक्टरों को लगा था कि मां का मिसकैरेज हो जाएगा...लेकिन मैं फिर भी पैदा हुई।'
'[entertainment]','अभिनेता शाहरुख खान की फिल्म जवान ने घरेलू बॉक्स ऑफिस पर 2 दिनों में ₹100 करोड़ की कमाई का आंकड़ा पार कर लिया है। सैकनिल्क के शुरुआती अनुमान के मुताबिक, जवान ने रिलीज़ के दूसरे दिन सभी भाषाओं में भारत में ₹53 करोड़ कमाए हैं। इस फिल्म ने देश में अब तक कुल ₹127.50 करोड़ की कमाई की है।'
'[entertainment]','फिल्ममेकर एसएस राजामौली ने जवान के अब तक की सर्वाधिक ओपनिंग वाली बॉलीवुड फिल्म बनने के बाद अभिनेता शाहरुख खान को बधाई देते हुए X पर लिखा, यही कारण है कि शाहरुख बॉक्स-ऑफिस के बादशाह हैं...धरती हिला देने वाली ओपनिंग मिली है। शाहरुख ने जवाब देते हुए कहा, हम सभी आपके क्रिएटिव इनपुट्स से ही सीख रहे हैं...प्लीज़ फिल्म देखिएगा।'
'[entertainment]','फिल्म निर्माता और अभिनेत्री महालक्ष्मी के पति रवींद्र चंद्रशेखरन को एक कारोबारी से करीब ₹15.83 करोड़ की धोखाधड़ी करने के आरोप में गिरफ्तार कर न्यायिक हिरासत में भेजा गया है। उन्होंने कथित तौर पर फर्ज़ी दस्तावेज़ तैयार किए थे जिनमें ठोस कचरे से बिजली पैदा करने के उद्देश्य से एक परियोजना में निवेश से लाभ का वादा किया गया था।'
'[sports, entertainment]','डब्ल्यूडब्ल्यूई के एक इवेंट में भाग लेने के लिए हैदराबाद पहुंचे रेसलर जॉन सीना ने अभिनेता कार्ति से मुलाकात की है। अभिनेता ने सोशल मीडिया पर इस मुलाकात की तस्वीर शेयर करते हुए लिखा, आपसे मिलकर बहुत खुशी हुई...विनम्रता और गर्मजोशी से भरे रहने के लिए धन्यवाद। उन्होंने कहा, इतने कम समय में सभी को स्पेशल महसूस कराना अद्भुत है।'
'[entertainment]','शाहरुख खान अभिनीत जवान का वोट देने से पहले सवाल पूछने से संबंधित सीन वायरल हो गया है। जवान में शाहरुख का किरदार कहता है, जो आपसे वोट मांगने आए…उससे पूछो…अगले 5 साल तक तुम मेरे लिए क्या करोगे? मेरे बच्चों की शिक्षा के लिए क्या करोगे?...5 साल तक मेरे देश को आगे बढ़ाने के लिए क्या करोगे?'
'[entertainment]','सैकनिल्क के मुताबिक, शाहरुख खान अभिनीत जवान ओपनिंग डे में सर्वाधिक कमाई (₹65 करोड़) करने वाली हिंदी फिल्म बन गई है। इससे पहले यह रिकॉर्ड पठान के नाम था जिसने पहले दिन ₹55 करोड़ कमाए थे। पहले दिन ₹52.40 करोड़ के साथ केजीएफ: चैप्टर 2 का हिंदी संस्करण भी ओपनिंग डे में सर्वाधिक कमाई करने वाली फिल्मों में शामिल है।'
'[entertainment]','अमेरिका के कोर्ट ने टीवी सीरीज़ दैट सेवेंटीज़ शो फेम अभिनेता डैनी मास्टर्सन को 2 महिलाओं का रेप करने का दोषी पाए जाने पर 30 साल जेल की सज़ा सुनाई है। 47-वर्षीय मास्टर्सन पर 2020 में 2001 और 2003 के बीच अलग-अलग घटनाओं में 3 महिलाओं का रेप करने का आरोप लगा था और वह ज़मानत पर बाहर थे।'
'[entertainment]','अभिनेता सनी देओल आप की अदालत कार्यक्रम में दर्शकों को तालियां और सीटियां बजाते देख भावुक हो गए और रोने लगे। उन्होंने कहा, जिस तरह से ये लोग खुश हो रहे हैं...यकीन नहीं होता कि मैं इसके लायक हूं या नहीं। गौरतलब है, उनकी फिल्म गदर 2 ने घरेलू बॉक्स-ऑफिस पर ₹500 करोड़ की कमाई का आंकड़ा पार किया है।'
'[entertainment]','अभिनेता-निर्देशक जी मारीमुथु का करीब 57 साल की उम्र में चेन्नई में निधन हो गया है। बकौल रिपोर्ट्स, एक शो के लिए डबिंग करते समय उन्हें दिल का दौरा पड़ा था। आखिरी बार रजनीकांत की फिल्म जेलर में नज़र आए मारीमुथु के निधन पर शोक जताते हुए सन पिक्चर्स ने ट्वीट किया, संवेदनाएं! आपकी जगह कोई नहीं ले सकता।'
'[entertainment]','दिग्गज अभिनेता धर्मेंद्र ने कहा है कि ऐक्टर शाहरुख खान उनके लिए बेटे जैसे हैं और हमेशा उनसे सच्चे प्यार से मिलते हैं। गौरतलब है, इससे पहले धर्मेंद्र ने शाहरुख को उनकी फिल्म जवान के लिए शुभकामनाएं दी थीं। शाहरुख ने इसके जवाब में कहा था, बहुत-बहुत धन्यवाद सर...मैं आपसे मिलने आऊंगा और आपको ज़ोर से गले लगाऊंगा।'
'[entertainment]','शाहरुख खान स्टारर फिल्म जवान बॉलीवुड की अब तक की सर्वाधिक ओपनिंग करने वाली फिल्म बन गई है। सैकनिल्क के मुताबिक, फिल्म ने रिलीज़ के पहले दिन भारत में कुल ₹75 करोड़ (हिंदी में ₹65 करोड़, तमिल में ₹5 करोड़, तेलुगू में ₹5 करोड़) की कमाई की है। बकौल रिपोर्ट्स, फिल्म ने पहले दिन दुनियाभर में ₹150 करोड़ कमाए हैं।'
'[entertainment]','अमेरिकी गायक चार्ली पुथ ने अपनी गर्लफ्रेंड ब्रूक सैनसोन से सगाई कर ली है। उन्होंने इंस्टाग्राम पर सगाई की तस्वीरें शेयर की हैं। उन्होंने लिखा, न्यूयॉर्क गया ताकि अपनी सबसे अच्छी दोस्त से पूछ सकूं कि क्या वह मुझसे शादी करेंगी?...और उन्होंने हां कह दिया। बहुत खुश हूं...यह खुशी ब्रूक की वजह से मिली है। आपको बहुत प्यार करता हूं।'
'[entertainment]','ऐक्टर शाहरुख खान अभिनीत फिल्म जवान की रिलीज़ पर फैन्स ने चेन्नई में थिएटर के बाहर उनके कटआउट पर दूध चढ़ाकर अभिषेक किया और जश्न मनाया जिसका वीडियो सामने आया है। वहीं, हैदराबाद में उनके फैन्स ने फिल्म की रिलीज़ पर ढोल-नगाड़े बजाकर जश्न मनाया और जमकर आतिशबाज़ी की। इसके अलावा नेपाल में उनके फैन्स ने केक काटकर जश्न मनाया।'
'[entertainment]','अभिनेत्री कंगना रनौत ने इंस्टाग्राम स्टोरी पर शाहरुख खान स्टारर फिल्म जवान का पोस्टर शेयर कर अभिनेता के लिए एक नोट लिखा है। उन्होंने कहा, 90 के दशक के लवर बॉय होने के बाद एक दशक तक वह दर्शकों के साथ दोबारा जुड़ने के लिए जद्दोजहद करते रहे...उनका संघर्ष सभी कलाकारों के लिए मास्टर क्लास है...वह सिनेमा के भगवान हैं।'
'[entertainment]','ऐक्टर शाहरुख खान अभिनीत फिल्म जवान गुरुवार को रिलीज़ के कुछ घंटों बाद ही ऑनलाइन प्लैटफॉर्म्स पर लीक हो गई। इसपर एक यूज़र ने X पर शाहरुख और केंद्रीय सूचना व प्रसारण मंत्री अनुराग ठाकुर को टैग कर लिखा, आपने कैसा कानून बनाया है उसका कोई पालन नहीं कर रहा, फिल्में लीक होने से इंडस्ट्री को भारी नुकसान होता है।'
'[entertainment]','टीवी ऐक्ट्रेस दिव्यांका त्रिपाठी ने एक इंटरव्यू में कहा है कि जब आप ऐक्टिंग इंडस्ट्री में नए होते हैं तो 10 लोग आपका फायदा उठाने की कोशिश करते हैं। उन्होंने आगे कहा, ऐसी परिस्थिति में परवरिश काम आती है। यह सिखाती है कि कब आपको न कहना चाहिए। ऐसा करके मैंने कई बार खुद का शोषण होने से बचाया है।'
'[entertainment]','ऐक्टर वरुण धवन को आगामी फिल्म की शूटिंग के दौरान सेट पर दाहिने पैर में चोट लग गई जिसका वीडियो उन्होंने अपनी इंस्टाग्राम स्टोरी पर शेयर किया है। वीडियो में वरुण कह रहे हैं, मेरे पैर में चोट लगी है मुझे नहीं पता कैसे लगी। वहीं, वीडियो में वरुण बर्फ के पानी में पैर डाले दिख रहे हैं।'
'[entertainment]','हॉलीवुड ऐक्टर लियोनार्डो डिकैप्रियो 25-वर्षीय मॉडल वित्तोरिया चेरेती को डेट कर रहे हैं। 48-वर्षीय लियोनार्डो व वित्तोरिया को इबीज़ा (स्पेन) के एक क्लब में देखा गया और ऑनलाइन सामने आईं तस्वीरों में दोनों क्लब में किस करते नज़र आ रहे हैं। इससे पहले लियोनार्डो और ऐक्ट्रेस व मॉडल कैमिला मोरोन 4 साल की डेटिंग के बाद अलग हो गए थे।'
'[entertainment]','अभिनेत्री प्रियंका चोपड़ा के जेठ जो जोनस से तलाक की पुष्टि के बाद ऐक्ट्रेस सोफी टर्नर को बर्मिंघम (यूके) में एक बार में पार्टी करते देखा गया। सोफी अपनी सीरीज़ जोन की शूटिंग के लिए बर्मिंघम में हैं। सोफी व जोनस ने इंस्टाग्राम पर बयान जारी कर बताया था कि उन्होंने आपसी सहमति से शादी तोड़ने का फैसला किया है।'
'[entertainment]','हॉलीवुड ऐक्टर अल पचीनो अपनी 29 वर्षीय गर्लफ्रेंड नूर एलफला से अलग हो गए हैं। इससे पहले जून में अल पचीनो 83 साल की उम्र में पिता बने थे और एलफला ने एक बेटे को जन्म दिया था। रिपोर्ट्स में कहा गया था कि अल पचीनो ने एलफला की प्रेग्नेंसी के बाद डीएनए टेस्ट की मांग की थी।'
'[entertainment]','ऐक्ट्रेस ईशा देओल ने हाल ही में बॉलीवुड बबल को दिए इंटरव्यू में 2005 में फिल्म प्यारे मोहन के सेट पर अमृता राव को थप्पड़ मारने वाली घटना को याद किया। उन्होंने कहा, 20 साल की ईशा ने ऐसा किया था...अब मैं...धैर्यवान हो गई हूं। रिपोर्ट्स के मुताबिक, अमृता ने फिल्म की टीम के सामने ईशा को गाली दी थी।'
'[entertainment]','कालिया और शहंशाह जैसी फिल्म बना चुके ऐक्टर-डायरेक्टर टीनू आनंद ने बताया कि उन्होंने एक फिल्म के लिए अमिताभ बच्चन और माधुरी दीक्षित को साइन किया था। उन्होंने रेडियो नशा को बताया कि एक सीन में माधुरी को ब्लाउज़ खोलकर ब्रा में आने को कहा था लेकिन अभिनेत्री ने मना कर दिया जिसपर उन्होंने माधुरी को फिल्म से निकाल दिया।'
'[entertainment]','अभिनेता अक्षय कुमार ने अपनी आगामी फिल्म मिशन रानीगंज: द ग्रेट भारत रेस्क्यू का पहला लुक जारी किया है। इससे पहले फिल्म का टाइटल द ग्रेट इंडियन रेस्क्यू था और भारत बनाम इंडिया विवाद के बीच यह बदला गया है। कई यूज़र्स ने दावा किया कि अक्षय ने पहले कैप्शन में इंडिया के सच्चे हीरो की कहानी देखिए लिखा था।'
'[entertainment]','इंडिया का नाम भारत किए जाने की रिपोर्ट्स को लेकर ऐक्टर प्रकाश राज ने प्रतिक्रिया दी है। उन्होंने X पर लिखा, आप (बीजेपी के नेतृत्व वाली सरकार) डर के साथ सिर्फ नाम बदल सकते हैं, हम भारतीय गर्व के साथ आपको और आपकी सरकार को बदल सकते हैं। वहीं, इस पर ऐक्टर जैकी श्रॉफ ने भी प्रतिक्रिया दी है।'
'[entertainment]','अभिनेत्री प्रियंका चोपड़ा के जेठ जो जोनस और जेठानी सोफी टर्नर ने शादी के 4 साल बाद तलाक लेने का फैसला लिया है। कपल ने सोशल मीडिया पर एक बयान जारी करते हुए कहा, हमने आपसी सहमति से अपनी शादी तोड़ने का फैसला किया है...हमें उम्मीद है कि हर कोई हमारी और हमारे बच्चों की निजता का सम्मान करेगा।'
'[entertainment]','ऐक्ट्रेस ईशा देओल ने एक इंटरव्यू में होस्ट के ऐक्ट्रेस कंगना रनौत को ऐक्टिंग छोड़कर राजनीति में आना चाहिए कहने पर कहा, मैं इससे सहमत नहीं हूं। उन्होंने कहा, वह एक अच्छी ऐक्ट्रेस हैं और फिल्म थलाइवी में मुझे उनका काम बहुत पसंद आया। उन्होंने आगे कहा, मेरी मां भी ऐक्ट्रेस होने के बावजूद राजनीति में हैं तो क्या हुआ।'
'[entertainment]','रिपोर्ट्स के मुताबिक, ऐक्ट्रेस परिणीति चोपड़ा और आप सांसद राघव चड्ढा 23-24 सितंबर को उदयपुर (राजस्थान) में शादी करेंगे। बकौल रिपोर्ट्स, वे 30 सितंबर को चंडीगढ़ में अपने दोस्तों व सहयोगियों को रिसेप्शन पार्टी देंगे और उनके रिसेप्शन लंच के निमंत्रण पत्र की तस्वीर सोशल मीडिया पर वायरल हो रही है। गौरतलब है, दोनों ने मई में सगाई की थी।'
'[entertainment]','अभिनेता महेश बाबू ने शाहरुख को फिल्म जवान के लिए शुभकामनाएं देते हुए X पर लिखा है, अब जवान का समय है, इस फिल्म को पूरे परिवार के साथ देखने के लिए उत्सुक हूं। शाहरुख ने उन्हें धन्यवाद देते हुए लिखा, उम्मीद है आपको फिल्म अच्छी लगेगी। आप जब जवान देखो तो मुझे बताना, मैं आऊंगा और आपके साथ देखूंगा।'
'[entertainment]','अभिनेत्री-नेता दिव्या स्पंदना उर्फ ​​रम्या ने अपनी मौत की खबरें सामने आने के बाद प्रतिक्रिया देते हुए द न्यूज़ मिनट से कहा है, कौन कह रहा है कि मैं मर गई! पूर्व कांग्रेस सांसद स्पंदना फिलहाल जिनेवा में हैं। कांग्रेस की तमिलनाडु इकाई ने कहा कि दिव्या बिल्कुल ठीक हैं और उनके निधन के टीवी चैनलों के दावे गलत हैं।'
'[entertainment]','रिपोर्ट्स के अनुसार, अभिनेत्री प्रियंका चोपड़ा के जेठ जो जोनस और जेठानी सोफी टर्नर ने शादी के 4-साल बाद तलाक की अर्ज़ी डाली है। बकौल रिपोर्ट्स, 6 महीने से उनके बीच गंभीर दिक्कतें हैं और हाल ही में जो के हाथ में शादी की अंगूठी नहीं दिखी। गौरतलब है, उन्होंने 2019 में शादी की थी और उनकी दो बेटियां हैं।'
'[entertainment]','राष्ट्रपति द्रौपदी मुर्मू द्वारा दिल्ली में जी20 समिट में आ रहे राष्ट्राध्यक्षों और प्रतिनिधियों को भेजे गए डिनर के न्योते में प्रेसिडेंट ऑफ भारत लिखे जाने पर अभिनेता जैकी श्रॉफ ने प्रतिक्रिया दी है। उन्होंने कहा, भारत को अगर BHARAT कहा जा रहा है तो इसमें कोई बुरी बात नहीं है। कई लोग मेरे नाम को भी बदल देते हैं।'
'[entertainment]','शाहरुख खान ने उनकी फिल्म जवान से जुड़े सवालों के जवाब में कहा, निर्देशक अटली कुमार जब जवान का आइडिया लेकर आए थे तो उन्होंने कहा था कि फिल्म में आप हैं और 5 लड़कियां हैं। उन्होंने कहा, अटली ने कहा था कि जब किसी फिल्म में आपके साथ अभिनेत्रियों का ग्रुप होता है तो आप सबसे अच्छे लगते हैं।'
'[miscellaneous, entertainment]','पंजाब के जसकरण सिंह केबीसी-15 में ₹1 करोड़ जीतने वाले पहले प्रतिभागी बन गए हैं। जसकरण से ₹7 करोड़ के लिए पूछा गया था, पद्म पुराण के अनुसार...किस राजा को हिरण के अभिशाप के कारण 100 वर्षों तक बाघ के रूप में रहना पड़ा था? हालांकि, जसकरण इस सवाल का जवाब नहीं दे पाए और इसका सही जवाब प्रभंजन है।'
'[entertainment]','ऐक्ट्र्स ईशा देओल ने एक इंटरव्यू में दावा किया है कि उन्हें फिल्म निर्देशक विशाल भारद्वाज की ओमकारा और रोहित शेट्टी की गोलमाल ऑफर की गई थी। उन्होंने कहा, मुझे गोलमाल में काम करने के लिए मना करने का अफसोस है। अगर मैं उन फिल्मों के नाम बताऊं जो मैंने रिजेक्ट की हैं तो लोग मुझ पर चप्पल फेंकना चाहेंगे।'
'[entertainment]','ऐक्ट्रेस करीना कूपर ने एक इवेंट के दौरान कहा है, एक ऐक्टर के तौर पर आप हर बार अलग-अलग भूमिकाएं निभाने की कोशिश करते हैं लेकिन मेरे लिए ये कठिन है। उन्होंने कहा, मैंने कई गंभीर किरदार निभाए लेकिन लोगों को सिर्फ फिल्म के3जी की पू और जब वी मेट की गीत ही याद है। इस पर गुस्सा आता है।'
'[entertainment]','ऐक्ट्रेस अलाया फर्नीचरवाला ने एक इंटरव्यू के दौरान नेपोटिज़्म को लेकर कहा है, स्टार किड होने से ज़्यादा कुछ फायदा नहीं मिलता। उन्होंने कहा, मैं कई लोगों से मिली जिन्होंने मुझसे बातचीत की, मेरी रील्स देखीं और प्रोत्साहन भी दिया लेकिन कभी फिल्म में काम नहीं दिया। बकौल अलाया, खुद ही कड़ी मेहनत करके अपनी काबिलियत साबित करनी होती है।'
'[entertainment]','लंबे समय तक लाइमलाइट से दूर रहने को लेकर ऐक्टर इमरान खान ने इंस्टाग्राम पर एक पोस्ट शेयर किया है जिसमें उन्होंने अपनी मेंटल हेल्थ को लेकर कहा, मेरी चुप्पी के लिए माफ करें। उन्होंने कहा, मैं फैन्स के प्यार को आत्मसात नहीं कर पाता था। इतनी पॉज़िटिविटी स्वीकार नहीं कर सका इसलिए आहत करने वाले शब्द तलाशता था।'
'[entertainment]','तमिल ऐक्टर और बैडमिंटन खिलाड़ी ज्वाला गुट्टा के पति विष्णु विशाल ने देश का नाम इंडिया से बदलकर भारत करने की खबरों को लेकर कहा है, क्यों? यह देश की प्रगति और इसकी अर्थव्यवस्था में कैसे मदद करेगा? उन्होंने लिखा, इंडिया हमेशा से भारत था…हम हमेशा से अपने देश को इंडिया और भारत के नाम से जानते आ रहे हैं।'
'[entertainment]','ऐक्टर अनुपम खेर ने मंगलवार को शिक्षक दिवस को लेकर सोशल मीडिया पर एक वीडियो शेयर किया जिसमें उन्होंने कहा, ज़िंदगी से बड़ा कोई अध्यापक नहीं है। उन्होंने अपने शिक्षकों को याद कर कहा, मेरे जीवन के लगभग सभी क्षेत्रों में मेरे अध्यापकों का बहुत बड़ा योगदान रहा है। मैं आज जो भी हूं, उन्हीं की दी हुई शिक्षा है।'
'[entertainment]','फिल्म यारियां-2 के एक सीन में कथित तौैर पर कृपाण का अपमान करने के मामले में पंजाब पुलिस मंगलवार को फिल्म के डायरेक्टर विनय सप्रू और ऐक्टर मीज़ान जाफरी को गिरफ्तार करने मुंबई पहुंची। दरअसल, दोनों के खिलाफ पंजाब में केस दर्ज होने के बाद अरेस्ट वॉरंट जारी हुआ था। इससे पहले जाफरी ने सीन को लेकर माफी मांगी थी।'
'[entertainment]','शाहरुख खान की फिल्म जवान की रिलीज़ को लेकर बांग्लादेश में विरोध हो रहा है। रिपोर्ट्स के अनुसार, बांग्लादेश में 2 स्थानीय फिल्मों की रिलीज़ को स्थगित कर दिया गया जो जवान के साथ आने वाली थीं। इसे लेकर बांग्लादेशी निर्माताओं ने कहा, अपने देश की फिल्में रोककर विदेशी फिल्मों को रिलीज़ करने से बांग्लादेशी सिनेमा इंडस्ट्री बर्बाद हो जाएगी।'
'[politics, entertainment, national]','ईडी ने रियल एस्टेट से जुड़े धोखाधड़ी के एक मामले में टीएमसी सांसद व ऐक्ट्रेस नुसरत जहां को तलब किया है। नुसरत को 12-सितंबर को कोलकाता (पश्चिम बंगाल) में ईडी ऑफिस बुलाया गया है। दरअसल, उनसे जुड़ी एक रियल एस्टेट फर्म पर फ्लैट दिलाने के नाम पर 400 से अधिक लोगों से करोड़ों रुपए की धोखाधड़ी करने का आरोप है।'
'[entertainment]','दिवंगत ऐक्टर ऋषि कपूर की 71वीं जयंती पर सोमवार को उनकी बहू व ऐक्ट्रेस आलिया भट्ट ने इंस्टाग्राम स्टोरी पर तस्वीर शेयर की जिसमें ऐक्टर रणबीर कपूर पिता ऋषि कपूर की फोटो लिए हुए हैं। आलिया ने लिखा, हमेशा हमारे साथ। वहीं, दिवंगत अभिनेता की पत्नी नीतू कपूर ने भी इंस्टाग्राम पर उनकी फिल्मों का मोंटाज वीडियो शेयर किया था।'
'[entertainment]','ऐक्ट्रेस रश्मिका मंदणा हाल ही में हैदराबाद में अपने असिस्टेंट साई की शादी में पहुंचीं जिसकी तस्वीरें और वीडियो सोशल मीडिया पर वायरल हो गए हैं। एक वीडियो में साई और दुल्हन ऐक्ट्रेस के पैर छूते दिख रहे हैं जिसके बाद रश्मिका असहज होकर उन्हें आशीर्वाद देती नज़र आईं। ऐक्ट्रेस ने कपल के साथ तस्वीरें भी खिंचवाईं।'
'[entertainment]','ऐक्ट्रेस अमीषा पटेल ने एक इंटरव्यू में ऐक्टर संजय दत्त को लेकर कहा है, संजू मेरा परिवार हैं। वह 20 साल से मेरे लिए एक लड़का ढूंढ़ने की कोशिश कर रहे हैं। अमीषा ने बताया, संजय कहते हैं, जब तेरी शादी होगी तो कन्यादान मैं ही करूंगा। वहीं, सलमान खान को लेकर अमीषा ने कहा, वह मेरे बेस्ट फ्रेंड हैं।'
'[entertainment]','फिल्म हड्डी के निर्देशक अक्षत अजय शर्मा ने बताया है कि अभिनेता नवाज़ुद्दीन सिद्दीकी को ट्रांसजेंडर के रूप में तैयार होने के लिए रोज़ाना तीन घंटे लगते थे। उन्होंने नवाज़ुद्दीन को मास्टर बताया है। बकौल शर्मा, फिल्म में खलनायक का किरदार निभाने वाले अनुराग कश्यप इसमें अभिनेता अल्लू अर्जुन की फिल्म पुष्पा का डायलॉग मैं झुकेगा नहीं कहते नज़र आएंगे।'
'[entertainment]','1993 में रिलीज़ हुई फिल्म खलनायक के गाने चोली के पीछे क्या है के लिए घाघरा-चोली पहनने को लेकर ऐक्टर संजय दत्त ने बताया है, मैं सेट पर गया तो निर्देशक सुभाष घई ने कहा कि इसको (संजय को) घाघरा-चोली पहनाओ। संजय ने कहा, मैंने पूछा सर क्या कर रहे हैं तो उन्होंने कहा था, तू चोली के पीछे रहेगा।'
'[entertainment]','मलयालम फिल्म व टीवी प्रोड्यूसर बाइजू पणिक्कर का सोमवार को 59 साल की उम्र में निधन हो गया। रिपोर्ट्स के मुताबिक, पिछले कुछ दिनों से उनका इलाज चल रहा था। उन्होंने अपने करियर में कई फिल्में और टीवी शो प्रोड्यूस किए थे। बाइजू के परिवार में उनकी पत्नी बिंदू केआर और बच्चे जगन व अनामिका बी पणिक्कर हैं।'
'[entertainment]','अभिनेता विक्की कौशल ने बताया है कि ऐक्ट्रेस व उनकी पत्नी कटरीना कैफ को बातें करना पसंद है और उन्हें सुनना। उन्होंने कहा, आई लव यू से ज़्यादा मैंने कटरीना को मुझे बोलने दो कहा है। हमारे बीच यही तीन मैजिकल शब्द थे। बकौल कौशल, शुरुआत में लड़ाई के बीच वह कहते थे कि उन्हें बोलने नहीं दिया जाता है।'
'[entertainment]','अभिनेत्री मन्नारा चोपड़ा ने उनकी फिल्म थिरगाबदरा सामी के प्रमोशन के दौरान निर्देशक एएस रवि कुमार चौधरी द्वारा उन्हें किस करने पर प्रतिक्रिया दी है। अभिनेत्री प्रियंका चोपड़ा की कज़न मन्नारा ने रवि का बचाव करते हुए मंगलवार को मुंबई में कहा, उन्हें मेरा काम बहुत पसंद है...वह बहुत उत्साहित हो गए थे...मुझे नहीं लगता कि उनका इरादा गलत था।'
'[entertainment]','ऐक्टर विक्की कौशल ने एक शो बी अ मैन यार में ऐक्ट्रेस व पत्नी कटरीना कैफ के साथ अपनी लव स्टोरी को लेकर कहा है, शुरुआत में तो मैं हैरान था कि बॉलीवुड की इतनी बड़ी स्टार मुझे क्यों भाव दे रही है। उन्होंने आगे कहा, मुझे यह बात अजीब लगती थी। इस पर भरोसा नहीं हो पा रहा था।'
'[entertainment]','कौन बनेगा करोड़पति सीज़न 15 में ₹1 करोड़ जीतने वाले पहले कंटेस्टेंट जसकरण ने अपने संघर्ष को लेकर कहा है, मैं पढ़ाई के लिए रोज़ाना 50 किलोमीटर ट्रैवल करता हूं। मेरे सपने बहुत बड़े हैं इसलिए कभी थकता नहीं हूं। उन्होंने कहा, मैं हमेशा कुछ न कुछ सीखता रहता हूं। सोचता हूं इससे मुझे केबीसी में कैसे मदद मिलेगी।'
'[entertainment]','अभिनेता अमिताभ बच्चन ने राष्ट्रपति द्रौपदी मुर्मू द्वारा दिल्ली में जी20 समिट में आ रहे राष्ट्राध्यक्षों और प्रतिनिधियों को भेजे गए ऑफिशियल डिनर के न्योते में प्रेसिडेंट ऑफ भारत लिखे जाने पर प्रतिक्रिया दी है। उन्होंने X पर लिखा, भारत माता की जय। इस पर एक X यूज़र ने लिखा, शायद जया जी से आपको डर नहीं लगता।'
'[entertainment]','अभिनेता अर्जुन कपूर से ब्रेकअप की खबरों के बीच ऐक्ट्रेस मलाइका अरोड़ा ने इंस्टाग्राम स्टोरी पर एक क्रिप्टिक पोेस्ट शेयर किया है। उनकी स्टोरी में लिखा है, एक महिला आपके व्यवहार का प्रतिबिंब होती है। अगर आपको उसका बर्ताव पसंद नहीं आ रहा तो यह देखें कि आप उसके साथ कैसा व्यवहार कर रहे हैं।'
'[entertainment]','फिल्म खलनायक के 30 साल पूरे होने पर इसे दोबारा रिलीज़ किया गया है। इस मौके पर आयोजित कार्यक्रम में फिल्म के निर्देशक सुभाष घई ने कहा, माधुरी दीक्षित की तरफ देखते हुए संजय दत्त कहते थे, यह फिल्म दूर तक जाएगी। दरअसल, 1990 के दशक में संजय दत्त और माधुरी दीक्षित के एक-दूसरे को डेट करने की खबरें थीं।'
'[entertainment]','अभिनेता विजय देवरकोंडा ने कहा है कि वह फिल्म कुशी की सफलता का जश्न मनाने के लिए अपनी फीस से 100 परिवारों को ₹1 करोड़ दान करेंगे। उन्होंने कहा कि वह ज़रूरतमंद परिवारों की पहचान करेंगे और प्रत्येक को ₹1 लाख का चेक देंगे। गौरतलब है, उन्होंने फरवरी में अपने खर्च पर 100 फैन्स को मनाली ट्रिप पर भेजा था।'
'[entertainment]','अभिनेता शाहरुख खान अपनी बेटी सुहाना खान के साथ मंगलवार को तिरुपति (आंध्र प्रदेश) के श्री वेंकटेश्वर स्वामी मंदिर में दर्शन करने पहुंचे जिसका वीडियो सामने आया है। इस दौरान अभिनेत्री नयनतारा और उनके पति व फिल्ममेकर विग्नेश शिवन भी उनके साथ नज़र आए। गौरतलब है कि शाहरुख इससे पहले वैष्णो देवी मंदिर के दर्शन के लिए भी गए थे।'
'[entertainment]','जालंधर (पंजाब) में दिवंगत सिंगर सिद्धू मूसेवाला के एक फैन ने सिंगर को न्याय मिलने में देरी का विरोध करते हुए अपनी एसयूवी को नहर में डुबो दिया। बाद में प्रशासन ने क्रेन से एसयूवी को बाहर निकाला। फैन ने एसयूवी को नुकसान हुआ सवाल पर कहा, गाड़ी तो नई आ जाएगी। सिद्धू की पिछले साल हत्या हुई थी।'
'[entertainment]','अभिनेत्री जैस्मिन भसीन ने कहा है कि रिऐलिटी शो बिग बॉस-14 के बाद दूसरे प्रतिभागियों के फैन्स द्वारा उन्हें रेप की धमकी दी गई थी। उन्होंने कहा, उस समय मैं बहुत परेशान हो गई थी। जीवन में पहली बार अवसाद से घिर गई थी। बकौल ऐक्ट्रेस, बाद में समझ आया कि धमकी देने वाले लोगों की कोई पहचान नहीं है।'
'[entertainment]','अभिनेत्री अमीषा पटेल ने फिल्में न चलने के बाद उनको टार्गेट किए जाने को लेकर कहा है कि जिन अभिनेत्रियों का फिल्मी बैकग्राउंड नहीं होता उन्हें इसका सामना करना पड़ता है। उन्होंने कहा, अगर मैं इंडस्ट्री से होती या मेरा कोई गॉडफादर होता तो मेरी फिल्मों के ना चलने पर भी फर्क नहीं पड़ता और मुझे कई बड़ी फिल्में मिलतीं।'
'[entertainment]','मुंबई में अक्षय नामक शख्स पर एक ऐक्ट्रेस ने फिल्म में रोल दिलाने के लिए शारीरिक संबंध की मांग का आरोप लगाया है। ऐक्ट्रेस ने इस मामले में मुंबई के ओशिवारा पुलिस स्टेशन में अक्षय के खिलाफ एफआईआर दर्ज कराई है। बकौल ऐक्ट्रेस, अक्षय ने उसे गालियां दीं और जान से मारने की धमकी भी दी।'
'[entertainment]','अभिनेत्री अमीषा पटेल ने कहा है कि गदर: एक प्रेम कथा और गदर-2 में सकीना का किरदार फिल्म निर्देशक अनिल शर्मा ने नहीं बल्कि फिल्म राइटर शक्तिमान ने गढ़ा है। उन्होंने कहा, अनिल शर्मा तारा के रूप में गोविंदा को चाहते थे लेकिन ज़ी (स्टूडियोज़) हमेशा से सनी देओल को चाहता था...अनिल मेरी जगह ममता कुलकर्णी को लेना चाहते थे।'
'[entertainment]','ऐक्टर आयुष्मान खुराना ने उन अफवाहों पर प्रतिक्रिया दी है जिनमें दावा किया गया है कि वह क्रिकेटर सौरव गांगुली की बायोपिक में काम करेंगे। उन्होंने कहा, मैं अभी कुछ नहीं बोलूंगा। जब भी और जो भी होगा उसके बारे में हम आधिकारिक घोषणा करेंगे। गौरतलब है कि बायोपिक में पहले रणबीर कपूर के नज़र आने की खबर आई थी।'
'[entertainment]','अभिनेता बॉबी देओल की सास और तान्या देओल की मां मर्लिन आहूजा का निधन हो गया है। बकौल रिपोर्ट्स, वह लंबे समय से बीमार थीं और पिछले कुछ दिनों से उनकी हालत गंभीर थी। मर्लिन आहूजा दिवंगत मल्टी-मिलियनेयर बैंकर देवेंद्र आहूजा की पत्नी थीं जो कि सेंचुरियन बैंक के प्रमोटर थे और 20वीं सेंचुरी फाइनेंस कंपनी के एमडी भी थे।'
'[entertainment]','अभिनेत्री कृति सेनन ने एक इंटरव्यू में बताया है, मैं उन लोगों का जूठा खाना खा लेती हूं जिन्हें मैं जानती हूं या जिनके मैं बेहद करीब हूं। उन्होंने कहा कि जूठा खाना खाने से ही वह कोविड-19 से संक्रमित हो गई थीं। गौरतलब है कि दिसंबर 2020 में कृति कोरोना वायरस से संक्रमित हो गई थीं।'
'[entertainment]','यारियां-2 में कृपाण वाले सीन पर सिख समुदाय की आपत्ति के बाद फिल्म के लीड ऐक्टर मीज़ान जाफरी और फिल्म की टीम ने माफी मांगी है। ऐक्टर और टीम ने एक बयान जारी कर कहा, हम आप सभी से यह कहना चाहते हैं कि हमारा किसी समुदाय/व्यक्ति को ठेस पहुंचाने का उद्देश्य नहीं था...हम धार्मिक भावनाओं का सम्मान करते हैं।'
'[entertainment]','अभिनेत्री प्रियंका चोपड़ा के जेठ जो जोनस और जेठानी सोफी टर्नर के तलाक की रिपोर्ट्स आने के बाद टेक्सस (अमेरिका) में हुए जोनस ब्रदर्स के कॉन्सर्ट में जो के हाथ में शादी की अंगूठी नज़र आई। परफॉर्म करते जो की तस्वीरें सामने आई हैं। वह पहले बिना अंगूठी के दिखे थे जिसके बाद उनकी तलाक की अफवाहें शुरू हुईं।'
'[entertainment]','ऐक्ट्रेस जेना ओर्टेगा (20) ने अभिनेता जॉनी डेप (60) को डेट करने की खबरों को नकारा है। जेना ने लिखा, यह इतनी घटिया बात है कि मुझे हंसी भी नहीं आई। मैं जॉनी डेप से आज तक मिली भी नहीं। कृपया झूठ फैलाना बंद करें और हमें बख्श दें। डेप के प्रवक्ता ने भी इन अफवाहों को खारिज किया है।'
'[entertainment]','अभिनेता सनी देओल के छोटे बेटे राजवीर देओल ने बताया है कि उनके माता-पिता नहीं चाहते थे कि वह ऐक्टर बनें। उन्होंने कहा, इंडस्ट्री में कुछ भी फिक्स नहीं...आप एक पल में खुश हैं और अगले पल परेशान। पापा की फिल्म (गदर 2) 22 साल बाद हिट हुई इसलिए वह मेरे लिए परेशान थे लेकिन मुझे ऐक्टिंग से प्यार था।'
'[entertainment]','गदर 2 भारत में सबसे कम समय में ₹500 करोड़ कमाने वाली हिंदी फिल्म बन गई है। 24 दिनों के अंदर ₹500 करोड़ कमाने वाली गदर 2 ने शाहरुख खान की पठान को पछाड़ दिया जिसने 28 दिनों में यह आंकड़ा पार किया था। तीसरे स्थान पर बाहुबली 2: द कन्क्लूज़न (34 दिन) का हिंदी वर्ज़न है।'
'[entertainment]','अभिनेता विजय वर्मा ने ऐक्ट्रेस करिश्मा कपूर और करीना कपूर के साथ काम करने को लेकर कहा है, यह परियों की कहानी जैसा था। उन्होंने कहा, मैं उनकी फिल्में देखकर बड़ा हुआ हूं और सीटी मारता था। विजय फिल्म जाने जां में करीना के साथ नज़र आएंगे जबकि करिश्मा के साथ वह मर्डर मुबारक में काम कर रहे हैं।'
'[entertainment]','दिवंगत अभिनेता ऋषि कपूर की 71वीं जयंती पर उनकी पत्नी व ऐक्ट्रेस नीतू कपूर ने उनकी फिल्मों का मोंटाज वीडियो इंस्टाग्राम पर शेयर किया है। उन्होंने कैप्शन में लिखा, यादों में। वहीं, अभिनेता संजय दत्त ने भी ऋषि कपूर की जयंती पर उनके व रणबीर कपूर के साथ अपनी तस्वीर शेयर करते हुए लिखा, चिंटू सर परिवार से बढ़कर थे।'
'[entertainment]','फिल्ममेकर अनुराग कश्यप ने ऐक्टर विक्की कौशल व नवाज़ुद्दीन सिद्दीकी के साथ काम करने को लेकर कहा है, अब उनका मार्केट वैल्यू बढ़ गया है, उन्हें अफोर्ड नहीं कर सकता। हालांकि, उन्होंने यह भी कहा कि दोनों ऐक्टर्स उनसे पैसों की चिंता नहीं करने को कहते हैं। बकौल कश्यप, विक्की ने ऑलमोस्ट प्यार विद डीजे मोहब्बत फ्री में की थी।'
'[entertainment]','अभिनेत्री कृति सेनन ने एक इंटरव्यू में बताया है कि उनके पहले रैम्प शो में कोरियोग्राफर ने उन्हें 50 लोगों के सामने बुरी तरह डांटा था। उन्होंने कहा, मेरी वजह से कोरियोग्राफी खराब हुई थी जिसके चलते कोरियोग्राफर ने मुझसे बहुत बदतमीज़ी से बात की थी। मैंने वहां रोना शुरू कर दिया था। कभी दोबारा उसके साथ काम नहीं किया।'
'[entertainment]','अभिनेत्री यामी गौतम ने कहा है कि फिल्म ओएमजी 2 के लिए अभिनेता अक्षय कुमार ने उनसे बात की थी। उन्होंने कहा, 2020 में अक्षय सर ने संपर्क किया था। बहुत ईमानदारी से उन्होंने मुझसे कहा कि यह उनके करियर की सर्वश्रेष्ठ फिल्मों में से एक है। कहानी सामने आनी चाहिए। मैं निर्देशक को आपके बारे में बताना चाहूंगा।'
'[entertainment]','अभिनेत्री सिमी ग्रेवाल ने इंस्टाग्राम पर प्रियंका चोपड़ा का गाना गाते हुए एक वीडियो शेयर किया जिस पर एक यूज़र ने लिखा, सिंगिंग में इतना अधिक ड्रामा, शायद यह खामियों को छिपाने के लिए है। इस पर सिमी ने कहा, ड्रामा? नाटक कहां था? विस्तार से बताएं। वहीं, कई यूज़र्स ने प्रियंका की सिंगिंग की तारीफ भी की।'
'[entertainment]','बिग बॉस 2 फेम राहुल महाजन ने अपनी तीसरी पत्नी नतालिया इलीना से तलाक की पुष्टि करते हुए कहा है, मेरी ज़िंदगी में आए इस भूकंप के झटके अभी तक हैं, मैं सदमे में हूं। उन्होंने कहा, किसी के पास आगे बढ़ने के अलावा और कोई विकल्प नहीं होता। गौरतलब है, राहुल और नतालिया का जनवरी में तलाक हुआ है।'
'[entertainment]','ऐक्ट्रेस प्रत्युषा बनर्जी के आत्महत्या मामले में मुंबई (महाराष्ट्र) की एक अदालत ने उनके बॉयफ्रेंड राहुल राज सिंह पर लगे ऐक्ट्रेस को खुदकुशी के लिए उकसाने के आरोपों को हटाने से इनकार कर उनकी अर्ज़ी खारिज कर दी है। कोर्ट ने कहा, राहुल के शारीरिक, मानसिक और वित्तीय उत्पीड़न और शोषण के चलते प्रत्युषा डिप्रेशन में चली गई थीं।'
'[entertainment]','X पर एक यूज़र ने आस्क एसआरके सेशन के दौरान अभिनेता शाहरुख खान से पूछा, जवान फिल्म की कितनी बुकिंग कॉर्पोरेट हैं और कितनी असली? इसपर अभिनेता ने लिखा, ये सोशल मीडिया वाली घटिया बातें मत करो यार। सकारात्मक सोच रखिए। हालांकि, बाद में यूज़र ने कहा, मज़ाक में ट्वीट किया था...मैं 2007 से शाहरुख का बहुत बड़ा फैन हूं।'
'[entertainment]','ऐक्ट्रेस अमीषा पटेल ने कहा है कि गदर 2 के निर्देशक अनिल शर्मा और उनके रिश्ते कभी अच्छे नहीं रहे। उन्होंने आगे कहा, लेकिन...वह मेरे लिए परिवार जैसे हैं...जैसे ज़रूरी नहीं कि परिवार के सभी लोगों की बने, फिर भी वे परिवार होते हैं। बकौल अमीषा, उन्होंने अनिल के अनुरोध पर उनके प्रोडक्शन हाउस की आलोचना वाले ट्वीट हटाए थे।'
'[entertainment]','अभिनेत्री अमीषा पटेल ने कहा है कि उन्हें गदर 2 के निर्देशक अनिल शर्मा के लिए बुरा लग रहा है क्योंकि उन्होंने फिल्म में अपने बेटे उत्कर्ष शर्मा के लिए बहुत कोशिश की थी। उन्होंने कहा, आखिरकार, तारा और सकीना ने सुर्खियां बटोर लीं। अमीषा ने कहा, उम्मीद है कि इंडस्ट्री के कुछ बड़े लोग उत्कर्ष को साइन करेंगे।'
'[entertainment, national]','कॉनमैन सुकेश चंद्रशेखर ने अभिनेत्री जैकलीन फर्नांडिस को खत लिखकर कहा है कि वह बेंगलुरु में कुत्ते, बिल्लियों और घोड़ों के लिए नया वर्ल्ड-क्लास अस्पताल बनवा रहा है। उसने 11 सितंबर से निर्माण शुरू होने की बात लिखते हुए कहा, यह एशिया में...अनोखा अस्पताल होगा...जैसा तुमने सोचा था। बकौल रिपोर्ट्स, ₹25 करोड़ की लागत से 25,000-वर्ग फीट में अस्पताल बनेगा।'
'[entertainment]','फिल्म निर्देशक अनुराग कश्यप ने अपनी तुलना वड़ा पाव विक्रेता से करते हुए कहा है, वह मुझसे 10 गुना ज़्यादा कमाता है क्योंकि वह अपना वड़ा पाव मेरे द्वारा बेची गई फिल्म की तुलना में 50,000 गुना अधिक बार बेचता है। उन्होंने कहा, मैं उसे सिर्फ इसलिए नीचा नहीं दिखा सकता क्योंकि वह सड़क किनारे वड़ा पाव बेच रहा है।'
'[entertainment]','अभिनेता शाहरुख खान और सनी देओल पैचअप के बाद शनिवार को गदर 2 की सक्सेस पार्टी में पहली बार साथ नज़र आए। कुछ दिन पहले सनी ने कहा था कि उन्होंने फिल्म डर के को-स्टार शाहरुख के साथ विवाद सुलझा लिए हैं और कहा था, समय सब ठीक कर देता है। बकौल रिपोर्ट्स, 16 साल से उनकी बातचीत बंद थी।'
'[entertainment]','फिल्ममेकर विवेक रंजन अग्निहोत्री से X पर आस्क मी ऐनीथिंग सेशन के दौरान एक यूज़र ने पूछा, शाहरुख खान की फिल्म जवान का ट्रेलर कैसा लगा? इस पर उन्होंने जवाब दिया, अद्भुत। वहीं, एक अन्य यूज़र ने पूछा कि क्या वह जवान देखने जाएंगे जिसके जवाब में उन्होंने कहा, टिकट कहां है? यार शाहरुख से बोलकर दिला दो प्लीज़।'
'[entertainment]','ऐक्ट्रेस अमीषा पटेल ने बॉलीवुड बबल को दिए इंटरव्यू में बताया है कि करीना कपूर ने फिल्म कहो ना प्यार है को खुद नहीं छोड़ा था बल्कि उन्हें इसे छोड़ने के लिए कहा गया था। अमीषा ने कहा, राकेश (रोशन) जी ने मुझे जो बताया था उसके अनुसार...उन्होंने करीना को फिल्म छोड़ने के लिए कहा था...क्योंकि उनके बीच मतभेद थे।'
'[entertainment]','यूट्यूबर रणवीर अलाहबादिया से बातचीत में सनी देओल ने बताया है कि स्कूल में उनका आईक्यू लेवल 160 से अधिक था। वीडियो पर एक यूज़र ने लिखा, ढाई किलो का ब्रेन जबकि एक अन्य ने लिखा, सिर्फ 160 आईक्यू वाला व्यक्ति ही लड़ाई के बीच...हैंडपंप उखाड़ने की सोच सकता है। गौरतलब है, वैज्ञानिक अल्बर्ट आइंस्टीन का आईक्यू लेवल 160 था।'
'[sports, entertainment]','भारतीय क्रिकेटर केेएल राहुल और उनकी पत्नी व ऐक्ट्रेस अथिया शेट्टी ने घाटी सुब्रमण्यम स्वामी मंदिर (कर्नाटक) में दर्शन किए जिसकी तस्वीर ऑनलाइन सामने आई है। गौरतलब है, मुख्य कोच राहुल द्रविड़ ने बताया था कि एशिया कप 2023 में राहुल शुरुआती 2 मैचों से बाहर हो गए हैं और वह बाद में श्रीलंका में भारतीय टीम से जुड़ेंगे।'
'[entertainment]','ऐक्टर शाहिद कपूर का पैपराज़ी पर गुस्सा होने वाला एक वीडियो ऑनलाइन वायरल हो गया है। वीडियो में शाहिद और उनकी पत्नी मीरा राजपूत सड़क पर खड़े होकर कार का इंतज़ार करते दिख रहे हैं और उसी दौरान शाहिद ने पैपराज़ी से कहा, पागलों की तरह क्यों चिल्ला रहे हो?...जब मैं गाड़ी में चला जाऊंगा तब चिल्लाना। मैं यहीं हूं।'
'[entertainment]','निर्देशक अनिल शर्मा की फिल्म गदर 2 की सफलता को लेकर फिल्म निर्देशक अनुराग कश्यप ने कहा है, फिल्म गदर ने गदर 2 की मार्केटिंग की है। अनुराग ने कहा, फिल्म गदर में सबसे ज़्यादा दर्शक थे और इसकी मार्केटिंग इतनी अच्छी थी कि इसे दोबारा बनाया गया। साथ ही गदर बहुत सारी पुरानी यादें समेटे हुए है।'
'[entertainment]','अमेरिकी गायक व गीतकार जिमी बफेट का 76-वर्ष की आयु में निधन हो गया है। उनके आधिकारिक X हैंडल पर इसकी जानकारी देते हुए लिखा गया, जिमी ने अंतिम सांस तक अपनी ज़िंदगी एक गाने की तरह जी। उन्हें हमेशा याद किया जाएगा। 2 बार ग्रैमी अवॉर्ड के लिए नामित जिमी ने अपने करियर में 27-स्टूडियो एल्बम्स रिलीज़ किए।'
'[entertainment]','अमेरिकी रैपर/सिंगर पोस्ट मलोन ने 55 पाउंड (24 किलोग्राम) वज़न कम किया है जिसके बाद उनकी तस्वीर वायरल हो रही है। उन्होंने अगस्त में अपना अनुभव शेयर करते हुए पॉडकास्ट शो द जो रोगन एक्सपीरियंस में बताया था कि सोडा का सेवन कम करने से वज़न घटाने में मदद मिली। उन्होंने कहा, सोडा अच्छा लगता है लेकिन...बुरा है।'
'[entertainment]','जेलर की सफलता के बाद फिल्म के निर्देशक नेल्सन दिलीपकुमार को गिफ्ट में एक चेक और पोर्शा मिली है। नेल्सन को कार मिलने का एक वीडियो सामने आया है। इससे पहले मेकर्स ने लीड ऐक्टर रजनीकांत को फिल्म की सफलता के बाद मुनाफे के हिस्से के तौर पर ₹100 करोड़ का चेक और ₹1.24 करोड़ की बीएमडब्ल्यू कार दी थी।'
'[entertainment]','ऐक्ट्रेस अमीषा पटेल की शर्त ज़्यादा स्क्रीन टाइम न मिलने पर गदर 3 में काम नहीं करूंगी पर फिल्म के निर्देशक अनिल शर्मा ने कहा है, उनके (अमीषा) कहने से क्या होगा। मुझे ही नहीं पता है कि गदर 3 में क्या होगा। अनिल शर्मा ने आगे कहा, मुझे काफी खुशी है कि वह (अमीषा) फिल्म से काफी कनेक्टेड हैं।'
'[entertainment]','अभिनेता जावेद जाफरी की बेटी अलविया ने अपने व्लॉग में बताया है कि उन्होंने लिप और अंडर-आई फिलर्स करवाए हैं। उन्होंने नई और पुरानी तस्वीर शेयर कर कहा, अंडर-आई फिलर्स करवाए क्योंकि बहुत ज़्यादा डार्क सर्कल थे...मेरे होंठ काफी पतले थे। उन्होंने आगे कहा, इसमें शर्माने वाली कोई बात नहीं...मुझे नहीं लगता कि इसे स्वीकार करना कोई बड़ी बात है।'
'[entertainment]','कन्नड़ ऐक्टर किच्चा सुदीप 10 साल बाद पैन इंडिया फिल्म का निर्देशन करने जा रहे हैं जिसकी घोषणा शुक्रवार को केआरजी स्टूडियोज़ ने X पर एक वीडियो शेयर कर की। वीडियो के अनुसार, फिल्म का निर्माण केआरजी स्टूडियोज़ करेगा जिसकी शूटिंग 2024 में शुरू होगी। फिलहाल, फिल्म का अस्थायी नाम केके है जिसकी घोषणा से सुदीप के फैन उत्साहित हैं।'
'[entertainment]','1980-90 के दशक में कमल हासन की फिल्मों में कॉमेडी रोल्स के लिए मशहूर तमिल ऐक्टर आरएस शिवाजी का निधन हो गया है। उन्हें माइकल मदाना कामा राजन, अंबे सिवम और उन्नीपोल ओरुवन समेत कई अन्य फिल्मों के लिए जाना जाता है। उन्होंने कुछ फिल्मों में असिस्टेंट डायरेक्टर, साउंड डिज़ाइनर और लाइन प्रोड्यूसर के तौर पर भी काम किया था।'
'[entertainment]','ऐक्टर अक्षय कुमार ने अपनी पत्नी व अभिनेत्री ट्विंकल खन्ना को मास्टर्स डिग्री हासिल करने पर बधाई दी है। उन्होंने इंस्टाग्राम स्टोरी में ट्विंकल का रील शेयर कर लिखा, मुझे आप पर गर्व है। अब महत्वपूर्ण सवाल यह है कि आप घर वापस कब आ रही हैं। गौरतलब है, ट्विंकल ने फिक्शन राइटिंग में लंदन विश्वविद्यालय से मास्टर्स किया है।'
'[entertainment]','अर्जेंटीना में 43 वर्षीय अभिनेत्री सिल्विना लूना की गलत प्लास्टिक सर्जरी के कारण किडनी की बीमारी होने के बाद मौत हो गई है। 2011 की सर्जरी से जुड़ी जटिलताएं उत्पन्न होने के बाद सिल्विना 79 दिनों तक अस्पताल में भर्ती रहीं। प्लास्टिक सर्जन ने सिल्विना को एक इंजेक्शन लगाया था जिसमें पॉलीमेथाइलमिथैक्रिलेट था जिस पर अर्जेंटीना में बैन है।'
'[entertainment]','फिल्ममेकर शेखर कपूर ने कहा है कि उन्होंने फिल्म मासूम 2 के लिए चैटजीपीटी से स्क्रिप्ट मांगी जिसे देखकर वह स्तब्ध रह गए। उन्होंने कहा, एआई ने मासूम के बारे में जो लिखा था, उसे पढ़ा, अपने शब्दों में ढाला और 30 सेकेंड में स्क्रिप्ट बता दी। हालांकि, स्क्रिप्ट देखकर उन्होंने कहा कि उनकी कहानी एआई से बहुत बेहतर है।'
'[entertainment]','फिल्म ओएमजी 2 के निर्देशक अमित राय ने एक इंटरव्यू में बताया कि उन्होंने हाथ जोड़कर सेंसर बोर्ड से फिल्म को यू/ए सर्टिफिकेट देने का आग्रह किया था। बकौल राय, सेंसर बोर्ड के अध्यक्ष प्रसून जोशी को उन्होंने कम-से-कम 70 मेसेज किए लेकिन जवाब नहीं मिला। किशोरों के लिए सेक्स एजुकेशन पर आधारित फिल्म को ए सर्टिफिकेट दिया गया है।'
'[entertainment]','अभिनेता अनुपम खेर ने दिवंगत पॉप सिंगर माइकल जैक्सन संग एक तस्वीर शेयर की है जब 1996 में उन्होंने मुंबई में परफॉर्म किया था। बकौल अनुपम, वह उन 25 मेहमानों में शामिल थे जिन्हें माइकल से बातचीत के लिए बुलाया गया था। अनुपम ने कहा, बैरिकेट पार कर उनके पास पहुंचा...उनके बॉडीगार्ड मुझे पकड़ने वाले थे लेकिन...प्रमोटर ने रोक लिया।'
'[entertainment]','अभिनेता आर माधवन को भारतीय फिल्म व टेलीविज़न संस्थान (एफटीआईआई) का नया अध्यक्ष नियुक्त किया गया है। केंद्रीय मंत्री अनुराग ठाकुर ने नई ज़िम्मेदारी को लेकर माधवन को बधाई देते हुए कहा, मुझे विश्वास है...आपका विशाल अनुभव व प्रबल नैतिकता संस्थान को नई ऊंचाईयों पर ले जाएगी। वहीं, माधवन ने कहा, मैं अपेक्षाओं पर खरा उतरने का पूरा प्रयास करूंगा।'
'[entertainment]','रोडीज़-1 के विजेता रणविजय सिंह ने इंस्टाग्राम पर रोडीज़-1 के फिनाले की तस्वीरें शेयर की हैं जिसमें ऋतिक रोशन भी दिख रहे हैं। उन्होंने लिखा, 2003…रोडीज़-1 के आखिरी दिन ऋतिक ने हमें...करिज़्मा की चाबियां दी थीं। इस पर एक यूज़र ने लिखा, जब रोडीज़ सही मायने में मज़ेदार था जबकि एक अन्य ने लिखा, जब रोडीज़ सिंपल व रियल था।'
'[entertainment]','दुबई के बुर्ज़ खलीफा पर शाहरुख खान की मौजूदगी में गुरुवार को उनकी फिल्म जवान का ट्रेलर दिखाया गया। इस दौरान शाहरुख फिल्म के गाने ज़िंदा बंदा पर डांस करते और डायलॉग बेटे को हाथ लगाने से पहले...बाप से बात कर बोलते नज़र आए। 7 सितंबर को यह फिल्म रिलीज़ होगी और ऐक्ट्रेस दीपिका पादुकोण इसमें कैमियो करेंगी।'
'[entertainment]','ट्रेड ऐनालिस्ट मनोबाला विजयबालन ने दावा किया है कि अभिनेता रजनीकांत को उनकी हालिया फिल्म जेलर की सफलता के बाद ₹100 करोड़ का चेक और ₹1.24 करोड़ की बीएमडब्ल्यू कार मिली है। उन्होंने X पर लिखा, कलानिधि मारन (सन पिक्चर्स के संस्थापक) ने फिल्म के मुनाफे के हिस्से के तौर पर रजनीकांत को चेक और कार दी है।'
'[entertainment]','ऐक्ट्रेस-लेखिका ट्विंकल खन्ना ने एक इंटरव्यू में कहा है कि उनकी मां डिंपल कपाड़िया ने उन्हें और अक्षय कुमार को 2 साल लिव-इन में रहने को कहा था। ट्विंकल ने कहा, जब अक्षय ने कहा कि वह मुझसे शादी करना चाहते हैं...तो मां ने कहा था कि तुम दोनों 2 साल तक साथ रहो...साथ रह पाए तो शादी कर लेना।'
'[entertainment]','रैपर 50 सेंट ने लॉस ऐंजिलिस में अपने कॉन्सर्ट के दौरान माइक फेंक दिया जिसका वीडियो सामने आया है। वीडियो में रैपर कथित तौर पर खराब माइक मिलने पर गुस्से में उसे स्टेज से फेंकते दिखे जो एक महिला फैन के सिर पर लग गया और उसे चोटें आई हैं। महिला ने घटना की शिकायत पुलिस से की है।'
'[entertainment]','मलयालम ऐक्ट्रेस अपर्णा पी नायर अपने कर्मणा (केरल) स्थित घर में मृत मिली हैं। बकौल रिपोर्ट्स, पुलिस ने अप्राकृतिक मौत का केस दर्ज कर जांच शुरू कर दी है। गौरतलब है, 31-वर्षीय ऐक्ट्रेस आत्मसखी, मैथिली विनडम वरुम और देवस्पर्शम जैसे टीवी शोज़ के लिए मशहूर थीं और उन्होंने मेघतीर्थम, मुथुगऊ और कल्की समेत कई फिल्मों में भी काम किया था।'
'[entertainment]','फिल्म जवान में शाहरुख खान के बेटे को हाथ लगाने से पहले...बाप से बात कर वाले डायलॉग को आर्यन खान की गिरफ्तारी से जोड़े जाने के बीच एनसीबी के पूर्व अधिकारी समीर वानखेड़े ने क्रिप्टिक ट्वीट किया है। उन्होंने लिखा, आपसे नहीं डरता। समीर ने ड्रग्स केस में आर्यन को गिरफ्तार किया था और उन्हें क्लीन चिट मिल गई थी।'
'[entertainment]','वोग थाइलैंड ने अपना हालिया कवर पेज जारी किया है जिसमें ऐक्ट्रेस आलिया भट्ट नज़र आ रही हैं। मैगज़ीन पर आलिया का चेहरा फोटोशॉप करने का आरोप लगाते हुए एक यूज़र ने कहा, पहचान में नहीं आ रहीं। यह कोई सर्जरी नहीं, फोटोशॉप है। एक अन्य यूज़र ने कहा, कवर गर्ल आलिया जैसी तो बिल्कुल नहीं लग रही।'
'[entertainment]','फिल्म जवान के ट्रेलर में शाहरुख खान का बेटे को हाथ लगाने से पहले...बाप से बात कर वाला डायलॉग वायरल हो रहा है। कई X यूज़र्स ने इसे ड्रग्स केस में एनसीबी के पूर्व अधिकारी समीर वानखेड़े द्वारा आर्यन खान की गिरफ्तारी से जोड़ा जिसमें उन्हें क्लीन चिट मिली थी। एक फैन ने कहा, यह समीर...के लिए स्पष्ट संदेश है।'
'[entertainment]','पंजाब निवासी 21-वर्षीय जसकरण सिंह टीवी शो कौन बनेगा करोड़पति के सीज़न-15 में ₹1 करोड़ जीतने वाले पहले कंटेस्टेंट बन गए हैं। शो के एक प्रोमो में होस्ट अमिताभ बच्चन यह घोषणा करते हुए दिख रहे हैं। जसकरण ने बताया कि वह पंजाब के एक छोटे से गांव खालड़ा के रहने वाले हैं और यूपीएससी की तैयारी कर रहे हैं।'
'[entertainment]','ऐक्टर सनी देओल ने एक इंटरव्यू के दौरान क्या पिता धर्मेंद्र ने कभी आप पर हाथ उठाया था? सवाल पर कहा है, सिर्फ एक बार। बाकी बच्चों की तरह मैं भी शरारत करता था। एक दिन पापा ने पकड़ लिया और मेरे चेहरे पर थप्पड़ मार दिया। सनी ने कहा, मेरे चेहरे पर 3 उंगलियां छप गई थीं।'
'[entertainment]','ऐक्टर आयुष्मान खुराना ने फिल्म ड्रीम गर्ल 2 को लेकर पूछे गए सवाल जब बच्चों ने आपको पूजा के रूप में देखा तो उनकी क्या प्रतिक्रिया थी? पर कहा, मुझे याद है जब मेरी डॉग सेट पर आई थी वह मुझे पहचान नहीं पाई। उन्होंने कहा, मेरे बच्चों को मुझ पर गर्व है, उन्हें फिल्म अच्छी लगी।'
'[entertainment]','अभिनेत्री तमन्ना भाटिया को डेट कर रहे विजय वर्मा का एक वीडियो सामने आया है जिसमें वह मुंबई एयरपोर्ट से निकलते वक्त पैपराज़ी पर गुस्सा होते दिख रहे हैं। पैपराज़ी द्वारा मालदीव में समंदर के मज़े लेकर आए हो कहने पर अभिनेता ने कहा, ऐसी बात नहीं कर सकते। तमन्ना भी मालदीव वेकेशन के बाद एयरपोर्ट से निकलती दिखी थीं।'
'[entertainment]','दिवंगत ऐक्टर सुशांत सिंह राजपूत की बहन श्वेता सिंह कीर्ति ने रक्षाबंधन के मौके पर अपने भाई की याद में इंस्टाग्राम पर एक वीडियो शेयर किया। इस वीडियो के कैप्शन में उन्होंने लिखा, कभी लगता है तुम कहीं नहीं गए, तुम यहीं हो और कभी लगता है अब क्या मैं तुम्हें कभी नहीं देख पाऊंगी...तुमसे कोई बात नहीं कर पाऊंगी।'
'[entertainment]','भोजपुरी ऐक्ट्रेस प्रियांशु सिंह ने अपने को-स्टार पुनीत सिंह राजपूत पर रेप करने का आरोप लगाते हुए एफआईआर दर्ज करवाई है। उन्होंने शादी का झांसा देने का आरोप लगाते हुए ई-टाइम्स से कहा, पुनीत ने एक बार शराब के नशे में जबरन शारीरिक संबंध बनाए...उन्होंने एक बार और ऐसा किया...मेरे बाल पकड़कर मुझे अप्राकृतिक चीज़ें करने के लिए मजबूर किया।'
'[entertainment]','द फैमिली मैन के प्रोड्यूसर अश्विनी दत्त ने एक इंटरव्यू में कहा है कि इस वेब सीरीज़ में ऐक्टर मनोज बाजपेयी द्वारा निभाए गए किरदार के लिए अभिनेता चिरंजीवी पहली पसंद थे। बकौल दत्त, सीरीज़ को पहले फिल्म बनाने की योजना थी। दत्त ने बताया कि चिरंजीवी द्वारा इसे ठुकराने के बाद बाजपेयी को यह रोल ऑफर किया गया था।'
'[entertainment]','फिल्ममेकर सुनील दर्शन ने कहा है कि अभिनेता सनी देओल पर उनका ₹1.77 करोड़ से अधिक का बकाया है। बकौल दर्शन, सनी ने एक डिस्ट्रीब्यूशन कंपनी शुरू करने के लिए उनसे 1996 की फिल्म अजय के प्रिंट लिए थे लेकिन उन्होंने कभी उनका भुगतान नहीं किया। उन्होंने दैनिक भास्कर से कहा, ये आदमी कोर्ट का फैसला भी नहीं मान रहा।'
'[entertainment]','अभिनेत्री सायरा बानो ने दिवंगत पति दिलीप कुमार और दिवंगत गायिका लता मंगेशकर के बीच भाई-बहन रिश्ते को लेकर इंस्टाग्राम पर एक पोस्ट शेयर किया है। दोनों की तस्वीरें पोस्ट कर बानो ने बताया कि दिलीप कुमार ने लता मंगेशकर को उर्दू सीखने में मदद की थी। उन्होंने कहा, दोनों दिग्गजों के बीच का बंधन आखिर तक बरकरार रहा।'
'[politics, entertainment]','पश्चिम बंगाल की मुख्यमंत्री ममता बनर्जी ने रक्षाबंधन के मौके पर ऐक्टर अमिताभ बच्चन के घर जलसा जाकर उनको राखी बांधी। इसके बाद सीएम ने कहा, मैं आज बेहद खुश हूं, मैं भारत के रत्न अमिताभ बच्चन से मिली और उन्हें राखी बांधी। मुझे यह परिवार बहुत पसंद है। टीएमसी ने बच्चन परिवार के साथ सीएम की तस्वीरें शेयर कीं।'
'[entertainment]','1 मिनट के परफॉर्मेंस के लिए ₹1 करोड़ लेती हैं सवाल पर अभिनेत्री उर्वशी रौतेला का जवाब वायरल हो गया है। उर्वशी ने कहा, हर सेल्फ मेड ऐक्टर/ऐक्ट्रेस को अपने करियर में यह उपलब्धि देखनी चाहिए। इस पर एक यूज़र ने लिखा, इसके बाद दीपिका और आलिया ने ग्रुप छोड़ दिया। अन्य ने लिखा, यह ऐक्टिंग...कहां कर रही है?'
'[entertainment]','ऐक्टर शालीन भनोट ने एक एनजीओ की लड़कियों के साथ रक्षाबंधन मनाया और उन्होंने राखी बंधे अपने हाथ की तस्वीर भी शेयर की है। उन्होंने इंस्टाग्राम पर लिखा, हर साल मैं या मेरी बहन एक-दूसरे के पास आते हैं लेकिन इस साल हम दोनों नहीं आ सके इसलिए इसे खास बनाने के लिए मैं अपने दूसरे घर आ गया।'
'[entertainment]','एयरपोर्ट पर सनी देओल के साथ सेल्फी लेने की कोशिश कर रहे एक फैन पर चिल्लाने का वीडियो वायरल होने के बाद अभिनेता ने प्रतिक्रिया दी है। उन्होंने रणवीर अलाहबादिया के पॉडकास्ट में अगर वह उस फैन से दोबारा मिले तो क्या प्रतिक्रिया होगी सवाल पर कहा, मैं उसे गले लगाऊंगा और कहूंगा कि मेरा (चिल्लाने का) इरादा नहीं था।'
'[business, entertainment]','रिपोर्ट्स के मुताबिक, ज़ीरोधा के अरबपति को-फाउंडर निखिल कामत ऐक्ट्रेस रिया चक्रवर्ती के साथ रिलेशनशिप में हैं। इससे पहले रिपोर्ट्स थीं कि कामत ऐक्ट्रेस-मिस वर्ल्ड 2017 मानुषी छिल्लर को डेट कर रहे हैं। बकौल रिपोर्ट्स, निखिल और मानुषी ने इंस्टाग्राम पर एक-दूसरे को अनफॉलो कर दिया है जबकि रिया व निखिल ने एक-दूसरे को फॉलो करना शुरू कर दिया है।'
'[entertainment]','अभिनेता सनी देओल ने एक इंटरव्यू में बताया है कि वह बचपन में डिस्लेक्सिया बीमारी से पीड़ित थे। उन्होंने कहा, तब हमें पता भी नहीं था कि डिस्लेक्सिया क्या होता है। थप्पड़ पड़ते थे। लोग कहते थे कि बेवकूफ है...इसे पढ़ना नहीं आता। आज भी कुछ पढ़ता हूं तो कभी-कभी लगता है जैसे शब्द कूद रहे हों।'
'[entertainment]','ऐक्टर संजय दत्त ने अपनी दोनों बहनों प्रिया और अंजू के साथ एक तस्वीर शेयर करते हुए लिखा, इस रक्षाबंधन पर मैं आप दोनों को उस प्यार और सम्मान की याद दिलाना चाहता हूं जो मेरे मन में आपके लिए है। उन्होंने कहा, जिस तरह आप मेरी ताकत हो, मैं वादा करता हूं कि मैं भी हमेशा आपके साथ रहूंगा।'
'[entertainment]','ऐक्टर सनी देओल ने एक इंटरव्यू में किस ऐक्ट्रेस के साथ काम करना चाहते हैं सवाल पर कहा है, मुझे आलिया भट्ट बहुत पसंद हैं और उनके साथ फिल्म करना दिलचस्प होगा। उन्होंने कहा, मैं यह नहीं कह रहा कि हीरो-हीरोइन या आपोज़िट रोल हो, मैं कह रहा हूं कि कैसा भी रोल चलेगा, बेटी-पिता जैसा भी हो सकता है।'
'[entertainment]','अभिनेता शाहरुख खान हाल ही में वैष्णो देवी मंदिर में दर्शन करने गए जिसका वीडियो सामने आया है। एक अधिकारी ने कहा, शाहरुख मंगलवार शाम को कटरा बेस कैंप पहुंचे और फिर नए ताराकोट रूट से रात करीब 11:40 बजे वैष्णो देवी पहुंचे। उन्होंने दर्शन किए और फौरन लौट गए। इस दौरान शाहरुख के बॉडीगार्ड और पुलिसकर्मी उनके साथ थे।'
'[entertainment]','अभिनेता सनी देओल ने शाहरुख खान के साथ संबंध को लेकर कहा है, समय के साथ सब सही हो जाता है। बकौल सनी, शाहरुख ने उन्हें गदर-2 की सफलता पर बधाई देने के लिए फोन किया था। इससे पहले उन्होंने बताया था कि डर के सेट पर हुए मनमुटाव के बाद उन्होंने 16 साल तक शाहरुख से बात नहीं की।'
'[entertainment]','डीजे खालिद के आई एम द वन और जस्टिन बीबर के सॉरी गाने के सह-लेखन के लिए मशहूर अमेरिकी गायक अगस्त 08 का 31 साल की उम्र में निधन हो गया है। रिकॉर्डिंग कंपनी 88राइज़िंग और उनके परिवार के इंस्टाग्राम पोस्ट द्वारा उनके निधन की पुष्टि हुई है। उनके परिवार ने कहा, अगस्त 08 अपने संगीत के ज़रिए...प्यार बांटते रहेंगे।'
'[entertainment]','फिल्ममेकर एकता कपूर को न्यूयॉर्क में 51वें इंटरनैशनल एमी अवॉर्ड्स सेरेमनी में डायरेक्टरेट अवॉर्ड से नवाज़ा जाएगा जिसकी जानकारी देते हुए उन्होंने इंस्टाग्राम पर आभार जताया है। उन्हें को-फाउंडर के तौर पर बालाजी टेलीफिल्म्स प्रोडक्शन हाउस सेटअप करने और भारतीय टेलीविज़न इंडस्ट्री में उनके योगदान के लिए सम्मानित किया जाएगा। एकता यह सम्मान हासिल करने वाली पहली भारतीय प्रोड्यूसर होंगी।'
'[entertainment]','ऐक्टर गश्मीर महाजनी ने बताया है कि उनके पिता व अभिनेता रवींद्र महाजनी की मौत के बाद उनका वज़न काफी बढ़ गया है। उन्होंने कहा, स्ट्रेस ईटिंग के कारण 1-महीने में मेरा वज़न 8 किलोग्राम बढ़ गया। अगले महीने तक शेप में आने का तय किया है...यह मेरे लिए चुनौती है। गश्मीर के पिता का पिछले महीने निधन हुआ था।'
'[entertainment]','अभिनेत्री मन्नारा चोपड़ा को एक इवेंट में किस करने को लेकर निर्देशक एएस रवि कुमार की आलोचना के बाद अभिनेत्री ने इंस्टाग्राम स्टोरी में क्रिप्टिक पोस्ट शेयर किया है। मन्नारा ने प्रियंका चोपड़ा का पुराना वीडियो शेयर किया है जिसमें वह बोल रही हैं, आप कुछ भी करें...कोई-ना-कोई हमेशा नाखुश रहेगा...आप हर समय हर किसी को खुश नहीं कर सकते।'
'[entertainment]','पीएमई एंटरटेनमेंट ने दिसंबर में 71वीं मिस वर्ल्ड प्रतियोगिता कश्मीर में होने की रिपोर्ट को खारिज किया है। पीएमई एंटरटेनमेंट के चेयरमैन जमील सईदी ने कहा, मिस वर्ल्ड ऑर्गनाइज़ेशन की ओर से हम कहना चाहेंगे कि मिस वर्ल्ड 2023 का फिनाले कश्मीर में होने की खबरें गलत हैं। उन्होंने कहा, फिनाले के वेन्यू को अंतिम रूप दिया जाना बाकी है।'
'[entertainment]','फिल्ममेकर करण जौहर ने एक इंटरव्यू में कहा है, मैं दसवीं कक्षा में एक लड़की को पसंद करने का नाटक करता था। उन्होंने कहा, आज गे, होमो जैसे शब्द कहे जाते हैं...तब पैन्ज़ी कहा जाता था। इस शब्द ने मुझे बहुत परेशान कर दिया था। बकौल करण, अभिनेता शाहरुख खान पहले शख्स थे जिन्होंने कभी उन्हें कमतर महसूस नहीं कराया।'
'[entertainment]','शेफ-फिल्ममेकर विकास खन्ना ने बताया है कि घरों की पार्टियों में खाना परोसने को लेकर स्कूल में उनकी टीचर उनका व उनकी मां का मज़ाक उड़ाते थे। उन्होंने कहा, एक टीचर ने मुझे हंसने से मना किया था क्योंकि मेरे दांत खराब थे...और वर्षों तक मैं मुंह बंद कर हंसता था। मेरे फेल होने पर भी टीचर मज़ाक उड़ाते थे।'
'[entertainment]','गदर के निर्देशक अनिल शर्मा ने बताया है कि उन्होंने फिल्म के निर्माता नितिन केनी से कहा था कि ऐक्ट्रेस अमीषा पटेल अभिनय में कमज़ोर थीं। उन्होंने बताया, मैंने कहा था कि चांद जैसा चेहरा चाहिए था लेकिन यह (अमीषा) ऐक्टिंग में कमज़ोर थीं। फिल्म में मुझे अमीर घर की लड़की चाहिए और अमीषा में वो बात है...वो ऐटीट्यूड है।'
'[entertainment]','मिस वर्ल्ड-2022 कैरोलीना बिलावस्का ने कहा है कि अगर उन्हें ऐक्टर शाहरुख खान की फिल्म में काम करने का मौका मिलेगा तो खुशी होगी। उन्होंने आगे कहा, मुझे फिल्ममेकर साजिद नाडियाडवाला से मिलने का सौभाग्य मिला और...एसएलबी (संजय लीला भंसाली) के साथ भी फिल्मों में काम करना चाहूंगी। कैरोलीना हाल ही में एक कार्यक्रम में शामिल होने कश्मीर पहुंची थीं।'
'[entertainment]','अभिनेत्री रानी मुखर्जी ने फिल्म कंपैनियन से बातचीत में पुरानी और आज की पीढ़ी के बीच क्या अंतर है सवाल पर कहा है, मेरी पीढ़ी या उससे पहले के कलाकार खराब नहीं थे लेकिन हमारे पास विकल्प कम थे। उन्होंने कहा, अपना परिवार चलाने के लिए हमें काम तो करना ही था। हमारे पास दूसरा मौका जैसा कुछ नहीं था।'
'[entertainment]','फिल्म ट्रेड ऐनालिस्ट तरण आदर्श ने X (पूर्व में ट्विटर) पर बताया है कि अभिनेता आमिर खान की अनाम फिल्म अगले साल क्रिसमस के समय 20 दिसंबर 2024 को रिलीज़ होगी। फिल्म अभी प्री-प्रोडक्शन स्टेज में है और इसमें आमिर ही लीड रोल निभाते नज़र आएंगे। आमिर की आखिरी फिल्म लाल सिंह चड्ढा 11 अगस्त 2022 को रिलीज़ हुई थी।'
'[entertainment]','फिल्म गदर के निर्देशक अनिल शर्मा से पूछा गया कि क्या वह फिल्म में अभिनेता गोविंदा को लेना चाहते थे जिस पर उन्होंने कहा कि सनी देओल ही उनकी पहली पसंद थे। उन्होंने कहा, मैंने गोविंदा को स्क्रिप्ट सुनाते हुए कहा था कि यह सनी को ऑफर की है। वह बोले थे, मैं यह फिल्म नहीं करता...इसमें हिंदू-मुसलमान (ऐंगल) है।'
'[entertainment]','पाकिस्तानी ऐक्ट्रेस माहिरा खान ने बताया है कि उनकी बॉलीवुड फिल्म रईस के रिलीज़ के बाद उन्हें नफरत और धमकी भरे मेसेज मिले थे। उन्होंने कहा, एक दिन बेहोश होकर गिर गई थी, थेरेपी लेनी पड़ी थी। नींद में हाथ कांपते थे। डॉक्टर ने कहा कि मुझे बाइपोलर डिसऑर्डर है। 6-7 साल से दवाओं पर हूं।'
'[entertainment]','फिल्म थिरगाबदरा सामी के प्रमोशन के दौरान मंगलवार को निर्देशक एएस रवि कुमार चौधरी ने अभिनेत्री मन्नारा चोपड़ा को किस किया जिसका वीडियो सामने आया है। दरअसल मन्नारा फोटो के लिए पोज़ दे रही थीं, तभी रवि ने अचानक मन्नारा को किस कर लिया। एक यूज़र ने अलोचना करते हुए कहा, मन्नारा कितनी असहज हो गई होंगी।'
'[entertainment]','अभिनेता रजनीकांत मंगलवार को बेंगलुरु में उस बस डिपो पर अचानक पहुंचे जहां वह अभिनेता बनने से पहले बस कंडक्टर का काम करते थे। उन्होंने बेंगलुरु मेट्रोपॉलिटन ट्रांसपोर्ट कॉर्पोरेशन (बीएमटीसी) के डिपो पर काम करने वाले ड्राइवरों, कंडक्टरों, हेल्पर्स से बातचीत की और उनके साथ तस्वीरें खिंचवाईं। इस दौरान एक फैन उनके पैर छूते नज़र आया।'
'[entertainment]','दिग्गज अभिनेत्री वैजयंती माला का एक वीडियो ऑनलाइन सामने आया है जिसमें वह अपने 90वें जन्मदिन पर भरतनाट्यम करतीं नज़र आ रही हैं। वीडियो में ऐक्ट्रेस को लाइव म्यूज़िक पर परफॉर्म करते देखा जा सकता है और वहां मौजूद लोगों ने तालियां बजाकर उनकी हौसलाअफज़ाई की। वीडियो में वैजयंती माला ने लगातार करीब 4 मिनट तक डांस किया।'
'[entertainment]','ऐक्ट्रेस ईशा देओल से पूछा गया कि उन्होंने पिता व ऐक्टर धर्मेंद्र की फिल्म रॉकी और रानी की प्रेम कहानी देख ली। उन्होंने जवाब दिया, मैंने फिल्म देखी। एक बेटी के रूप में पिता के कुछ सीन देख पाना मेरे लिए कठिन थे लेकिन मैंने खुद को समझाया कि मुझे बेटी नहीं बल्कि बतौर दर्शक इसे देखना चाहिए।'
'[entertainment]','फिल्म गदर 2 के निर्देशक अनिल शर्मा ने एक इंटरव्यू में कहा है कि वर्तमान समय में ऐसा होता है कि फिल्म हिट न होने पर मेकर्स गलत बॉक्स ऑफिस कलेक्शन बताते हैं। उन्होंने कहा, फिल्ममेकर्स खुद अपनी फिल्म के टिकट खरीद लेते हैं और ब्रांड बनाने के लिए कुछ भी करते हैं। इससे दर्शक ठगा हुआ महसूस करते हैं।'
'[entertainment]','अभिनेत्री हेमा मालिनी से पूछा गया कि क्या वह भी अपने समकालीनों की तरह फिल्मों में काम करना चाहेंगी। उन्होंने कहा, अगर मुझे अच्छी फिल्में मिलती हैं तो क्यों नहीं? मैं फिल्में करना चाहूंगी...मैं सभी प्रोड्यूसर्स से कहना चाहूंगी कि आगे आएं और मुझे साइन करें। मैं अवेलेबल हूं। हेमा आखिरी बार फिल्म शिमला मिर्च (2020) में नज़र आई थीं।'
'[entertainment]','फिल्म यारियां-2 के एक सीन में कथित तौैर पर कृपाण का अपमान करने को लेकर शिरोमणि गुरुद्वारा प्रबंधक समिति (एसजीपीसी) द्वारा कानूनी कार्रवाई की धमकी देने के बाद मेकर्स ने स्पष्टीकरण दिया है। उन्होंने कहा, फिल्म के संवादों में साफ-साफ बताया गया है कि वह कृपाण नहीं, खुकरी है...किसी तरह की गलतफहमी हुई तो हमें खेद है।'
'[entertainment]','अभिनेत्री ईशा देओल ने अपने सौतेले भाइयों सनी और बॉबी के साथ वायरल हुई एक तस्वीर को लेकर ईटाइम्स से कहा है, मुझे किसी को कुछ साबित करने की ज़रूरत नहीं है। उन्होंने कहा, मैं अपने भाइयों सनी और बॉबी को बचपन से ही राखी बांधती आ रही हूं। यह वायरल तस्वीर गदर-2 की स्क्रीनिंग के दौरान ली गई थी।'
'[entertainment]','गदर 2 के ऐक्टर सनी देओल ने बीबीसी एशियन नेटवर्क से कहा है, मैं (फिल्में) प्रोड्यूस नहीं करूंगा...क्योंकि मैं दिवालिया हो जाता हूं। उन्होंने कहा, दुनिया बहुत मुश्किल हो गई है। वर्षों पहले...(फिल्मों का) वितरण आसान था...कॉर्पोरेट्स के आने के बाद आपको पीआर करना होता है, इधर-उधर भागना पड़ता है। उन्होंने कहा कि वह ऐक्टिंग करते रहेंगे।'
'[entertainment]','अभिनेत्री कल्कि केकलां ने कहा है कि उनकी त्वचा के रंग के कारण उन्हें बॉलीवुड में कम रोल ऑफर हुए। कल्कि अगली फिल्म गोल्डफिश में ऐक्ट्रेस दीप्ति नवल के साथ स्क्रीन शेयर करेंगी। 1 सितंबर को रिलीज़ होने वाली इस फिल्म से कल्कि 4 साल बाद बॉलीवुड में वापसी करेंगी। वह आखिरी बार गली बॉय (2019) में नज़र आई थीं।'
'[entertainment]','रिपोर्ट्स के अनुसार, अभिनेता अक्षय कुमार की ओएमजी 2 ₹135.9 करोड़ की कमाई के साथ बॉलीवुड की चौथी सर्वाधिक कमाई करने वाली ए सर्टिफिकेट फिल्म बन गई है। बॉलीवुड की सर्वाधिक कमाई करने वाली ए सर्टिफिकेट फिल्म 2019 में आई कबीर सिंह (₹278.2 करोड़) है। इस श्रेणी में सर्वाधिक कमाई करने वाली दूसरी फिल्म द कश्मीर फाइल्स है।'
'[entertainment]','वेब सीरीज़ मेड इन हेवन 2 के एपिसोड द हार्ट स्किप्ड अ बीट के निर्देशक नीरज घेवाण ने सीरीज़ में अभिनेत्री राधिका आप्टे की शादी वाले सीन को लेकर कहा है कि इसे दलित विवाह कहना गलत होगा। उन्होंने कहा कि इसे बुद्धिस्ट वेडिंग कहा जाना चाहिए। बकौल नीरज, उन्हें कई लोगों ने सीरीज़ को लेकर अच्छी बातें कही हैं।'
'[entertainment]','अभिनेता नागा चैतन्य ने उन रिपोर्ट्स पर प्रतिक्रिया दी है जिनमें दावा किया गया था कि वह अपनी पूर्व पत्नी व अभिनेत्री समांथा रुथ प्रभु की फिल्म कुशी का ट्रेलर थिएटर में दिखाए जाने पर वहां से उठकर चले गए थे। उन्होंने कहा, यह बकवास है। कुछ तेलुगू वेबसाइट्स ने यह अफवाह फैलाई। मैंने रिपोर्ट्स को बदलने को कहा है।'
'[entertainment]','संगीतकार एआर रहमान ने कहा है कि ऑस्कर जीतने के बावजूद हॉलीवुड में उन्हें बतौर भारतीय संगीतकार स्टीरियोटाइप कर दिया गया। उन्होंने कहा, (वहां) कुछ भी भारतीय दिखने पर लोग कहते हैं, एआर (रहमान) के पास चलो। इसमें बुराई नहीं लेकिन मैं अलग करना चाहता हूं। बकौल रहमान, हॉलीवुड में कुछ अलग करना कठिन है क्योंकि वहां जगह नहीं है।'
'[entertainment]','मुंबई में हुए ब्यूटी पैजेंट मिस डीवा यूनिवर्स 2023 का खिताब जीतने वालीं 22-वर्षीय श्वेता शारदा का जन्म चंडीगढ़ में हुआ था और वह 16-वर्ष की उम्र में मुंबई चली गई थीं। इग्नू से ग्रैजुएशन कर रहीं श्वेता ने डांस इंडिया डांस समेत कई डांस रिऐलिटी शोज़ में भाग लिया। श्वेता एक म्यूज़िक वीडियो में भी नज़र आ चुकी हैं।'
'[entertainment]','दिव्या खोसला अभिनीत यारियां-2 के सौरे घर गाने में कृपाण वाले सीन को लेकर शिरोमणि गुरुद्वारा प्रबंधक समिति (एसजीपीसी) समेत अन्य लोगों ने आपत्ति जताई है। एसजीपीसी ने X पर गाने के कुछ स्क्रीनशॉट शेयर कर लिखा, ऐक्टर ने गलत तरीके से कृपाण धारण कर रखी है, इससे सिख समुदाय की भावनाएं आहत हुई हैं...इसे बर्दाश्त नहीं किया जा सकता।'
'[entertainment]','अभिनेता इमरान खान ने सोमवार को इंस्टाग्राम पर फिल्म देल्ही बेली के शूटिंग के समय की पुरानी तस्वीर शेयर की। उन्होंने लिखा, शूटिंग करते हुए मैं 2 बातों को लेकर निश्चिंत था...पहली कि ऐसी फिल्में एक ही बार बन पाती हैं और दूसरी कि सेंसर बोर्ड हमें इसे रिलीज़ नहीं करने देगा। खुशी है कि दूसरी बात गलत साबित हुई।'
'[entertainment]','दिल्ली हाईकोर्ट ने ऐक्टर रजनीकांत की हालिया फिल्म जेलर के मेकर्स को आदेश दिया है कि वे फिल्म से आरसीबी की जर्सी पहने सीरियल किलर वाले सीन को हटा दें। आदेश के मुताबिक, 1-सितंबर से किसी भी थिएटर में फिल्म का यह सीन नहीं दिखाया जाना चाहिए। बताया गया कि फिल्म में जर्सी का इस्तेमाल बिना अनुमति के हुआ।'
'[entertainment, national]','पश्चिम बंगाल की मुख्यमंत्री ममता बनर्जी INDIA गठबंधन की दो दिवसीय बैठक के लिए मुंबई आएंगी। ऐक्टर अमिताभ बच्चन ने ममता बनर्जी को उनकी मुंबई यात्रा के दौरान अपने घर जलसा आने का न्योता दिया है। रिपोर्ट्स के मुताबिक, मुख्यमंत्री ममता बनर्जी 30 अगस्त को मुंबई पहुंचेंगी और अमिताभ बच्चन के बंगले पर जाकर उन्हें राखी बांधेंगी।'
'[entertainment]','अभिनेता आयुष शर्मा ने अधिक फिल्में न करने को लेकर कहा है कि उन्हें अपनी पहली फिल्म के बाद मिली आलोचनाओं से संभलने में 3 महीने लगे थे। उन्होंने कहा, नाम नहीं लूंगा लेकिन किसी ने कहा था...मैं लड़की जैसा लगता हूं। ऐसी बातें पचा पाना मुश्किल होता है। बकौल ऐक्टर, वह ट्रेनिंग लेते हैं ताकि पुरानी गलती न दोहराएं।'
'[entertainment]','ऐक्ट्रेस-डांसर लॉरेन गोटबिल ने अपने बॉयफ्रेंड टोबायस जोन्स से सगाई कर ली है। उन्होंने तस्वीरें शेयर कर लिखा, आप मेरे सपनों के राजकुमार हो...मेरी ज़िंदगी में इतना प्यार और खुशियां भरने के लिए शुक्रिया...मैं दुनिया में सबसे खुशकिस्मत लड़की हूं कि आपकी मंगेतर बनी। लॉरेन फिल्म एबीसीडी: ऐनिबडी कैन डांस और डांस शो झलक दिखला जा में दिख चुकी हैं।'
'[entertainment]','अभिनेता सनी देओल ने उन दावों को खारिज किया है जिसमें कहा गया कि गदर 2 की सफलता के बाद वह बतौर फीस ₹50 करोड़ ले रहे हैं। उन्होंने कहा, मुझे अपनी काबिलियत पता है, बुरे दिनों में भी मैंने समझौता नहीं किया...साथ ही, मैं समझदार इंसान हूं। लोगों का मुझे लेकर नज़रिया बदला है लेकिन मैं तो वही हूं।'
'[entertainment]','अभिनेता सनी देओल ने कहा है कि उन्हें गदर (2001) के बाद अच्छी फिल्में नहीं मिलीं। उन्होंने कहा, फिल्म गदर से पहले कोई दिक्कत नहीं थी लेकिन इतनी तारीफ मिलने के बावजूद मुझे अच्छे प्रोजेक्ट्स नहीं मिल रहे थे। उस समय हिंदी फिल्म इंडस्ट्री में कई बदलाव हो रहे थे। बकौल सनी, तब कॉर्पोरेट्स ने पैर पसारना शुरू किया था।'
'[entertainment]','ऐक्टर करणवीर बोहरा ने बताया है कि फिल्म डॉन 3 में अभिनेता रणवीर सिंह के होने की बात जानकर उनका मन फिल्म में नेगेटिव रोल करने का हुआ। उन्होंने कहा, मैं फरहान अख्तर या प्रोडक्शन हाउस से किसी को नहीं जानता था...मैंने यूंही (ऐक्ट्रेस) दीपिका पादुकोण (रणवीर की पत्नी) को मेसेज किया। उन्होंने मुझे कास्टिंग एजेंट का नंबर दिया था।'
'[world]','भारत में तकरीबन 1-साल से चीन का कोई राजदूत नियुक्त नहीं हुआ है। बकौल हिंदुस्तान टाइम्स, 1976 के बाद से भारत में राजदूत की नियुक्ति को लेकर यह सबसे लंबा अंतराल है। चीन ने हाल में जापान-अमेरिका में अपने राजदूत नियुक्त किए हैं। भारत में आखिरी चीनी राजदूत सुन वेइदोंग ने अपना कार्यकाल 26 अक्टूबर, 2022 को पूरा किया था।'
'[world, national]','कर्नाटक के होयसल साम्राज्य के मंदिरों को सोमवार को यूनेस्को की वर्ल्ड हेरिटेज साइट की सूची में शामिल किया गया। यह यूनेस्को की वर्ल्ड हेरिटेज साइट की सूची में शामिल भारत का 42वां स्थल है। होयसल साम्राज्य 10वीं और 14वीं शताब्दी के बीच फला-फूला व भारत के दक्षिणी क्षेत्र में कला, वास्तुकला और संस्कृति में योगदान के लिए प्रसिद्ध है।'
'[world]','अमेरिका में दुर्घटना के बाद लापता हुए एफ-35बी लाइटनिंग-II लड़ाकू विमान की कीमत कथित तौर पर ₹666 करोड़ है। लॉकहीड मार्टिन द्वारा निर्मित इस प्लेन को दुनिया के सबसे उन्नत लड़ाकू विमानों में से एक माना जाता है। एफ-35 को अपने एयरोडायनमिक बॉडी के लिए जाना जाता है। सेना ने विमान ढूंढ़ने के लिए आम लोगों की मदद मांगी है।'
'[world]','आधिकारिक डेटा के मुताबिक, जापान में बुज़ुर्गों की बढ़ती आबादी के बीच पहली बार 10% जापानी लोगों की उम्र 80 साल के पार हो गई है। जापान में बुज़ुर्गों (65 वर्ष से अधिक) का अनुपात भी रिकॉर्ड स्तर पर जनसंख्या का 29.1% दर्ज हुआ। जापान में 65 वर्ष से अधिक उम्र के लोगों का अनुपात दुनिया में सबसे अधिक है।'
'[world]','उत्तर कोरिया के शीर्ष नेता किम जोंग-उन 6-दिवसीय रूस की यात्रा के बाद सोमवार को प्योंगयांग के लिए रवाना हो गए। किम को रूस ने तोहफे में रूस-निर्मित राइफल, अंतरिक्ष में अंतरिक्षयात्री द्वारा पहने गए स्पेससूट का एक दस्ताना और फर से बनी हैट दी। किम को 5 वन-वे अटैक ड्रोन और जिरेनियम-25 ड्रोन भी तोहफे में दिए गए।'
'[world, national]','भारत में जापान के राजदूत हिरोशी सुज़ुकी ने X पर एक तस्वीर शेयर की है जिसमें वह दिल्ली के सरोजनी नगर इलाके में आलू टिक्की खा रहे हैं। उन्होंनें लिखा, हिंदी बोलने वालीं जापानी यूट्यूबर मेयो के साथ शानदार देसी अनुभव!! आलू टिक्की दीजिए। कुछ दिन पहले सुज़ुकी का कावाला गाने पर डांस करने का वीडियो भी वायरल हुआ था।'
'[world]','पाकिस्तान के पूर्व प्रधानमंत्री को लंदन में भ्रष्ट नेता कह रही एक महिला पर उनके ड्राइवर ने थूक दिया। एक वायरल वीडियो में शरीफ एक कार की पैसेंजर सीट पर बैठे और ड्राइवर महिला के आने पर गाड़ी का शीशा नीचे करता दिख रहा है। ड्राइवर ने शीशा ऊपर करने से पहले उस पर थूका और गाड़ी लेकर चला गया।'
'[world, national]','इटली की प्रधानमंत्री जॉर्जिया मेलोनी ने प्रधानमंत्री नरेंद्र मोदी को उनके 73वें जन्मदिन की बधाई दी है। पीएम मेलोनी ने X पर लिखा, एक मित्र (पीएम मोदी) जो भविष्य के निर्माण के लिए प्रतिबद्ध है। गौरतलब है कि मेलोनी उन वैश्विक नेताओं में से एक हैं जो जी20 समिट के लिए भारत की राजधानी नई दिल्ली आई थीं।'
'[world, national]','अमेरिका में जानलेवा वायरस विब्रियो वुलनीफीकस से संक्रमित मछली खाने के बाद एक 40-वर्षीय महिला के हाथ और पैर काटने पड़े। महिला ने सैन जोस शहर में एक स्थानीय बाज़ार से यह मछली खरीदी थी। अस्पताल में एक महीना बिताने के बाद महिला की गुरुवार को सर्जरी हुई। महिला की दोस्त ने बताया, वह तकरीबन-तकरीबन अपनी जान गंवा बैठी थी।'
'[world]','लाहौर हाईकोर्ट ने 1931 में अंग्रेज़ों द्वारा भगत सिंह को दी गई फांसी की सज़ा के मामले को दोबारा खोलने की याचिका पर आपत्ति जताई है। याचिका में मांग की गई कि उनकी सज़ा को रद्द कर उन्हें मरणोपरांत राजकीय पुरस्कारों से सम्मानित किया जाना चाहिए। याचिका के अनुसार, हिंदू, मुस्लिम और सिख सभी भगत सिंह का सम्मान करते हैं।'
'[world]','अमेरिकी राष्ट्रपति पद के उम्मीदवार विवेक रामास्वामी ने एलान किया है कि अगर वह 2024 का चुनाव जीतते हैं तो एच-1बी वीज़ा का लॉटरी सिस्टम खत्म कर देंगे। रामास्वामी ने कहा, इसकी जगह मेरिट आधारित सिस्टम लाने की ज़रूरत है। यह गिरमिटिया दासता का स्वरूप है। बकौल रामास्वामी, एच-1बी वीज़ा सिस्टम हर किसी के लिए बुरा है।'
'[world]','वॉल स्ट्रीट जर्नल द्वारा 2024 के लिए जारी अमेरिकी कॉलेजों की ताज़ा रैंकिंग में प्रिंसटन यूनिवर्सिटी (न्यू जर्सी) शीर्ष पर है। इसके बाद एमआईटी, येल यूनिवर्सिटी, स्टैनफोर्ड यूनिवर्सिटी, कोलंबिया यूनिवर्सिटी, हार्वर्ड यूनिवर्सिटी, पेन्सिलवेनिया यूनिवर्सिटी, एमहर्स्ट कॉलेज, क्लैरमॉन्ट मैककेना कॉलेज व बैबसन कॉलेज का स्थान है। वहीं, जॉर्जटाउन यूनिवर्सिटी को 12वां स्थान मिला है।'
'[world, entertainment]','अभिनेत्री प्रियंका चोपड़ा ने अमेरिका में भारतीय छात्रा जाह्नवी कंडुला की मौत पर दुख व्यक्त किया है। प्रियंका ने इंस्टाग्राम स्टोरी में लिखा, हैरानी की बात है कि यह दुखद घटना 9-महीने बाद सामने आई। आप किसी की जान की कीमत नहीं लगा सकते। गौरतलब है, जनवरी में पुलिस की कार की टक्कर से भारतीय छात्रा की मौत हुई थी।'
'[world]','ब्राज़ील के अमेज़न वर्षावन में शनिवार को एक छोटा प्लेन क्रैश हो गया और उसमें सवार 2 क्रू मेंबर समेत सभी 14 लोगों की मौत हो गई। स्थानीय मीडिया के मुताबिक, विमान अमेज़ोनास राज्य के मनाउस शहर से उड़ा था और भारी बारिश के बीच लैंडिंग की कोशिश के समय क्रैश हुआ। विमान के यात्री मछली पकड़ने जा रहे थे।'
'[world, national]','यूके की स्वास्थ्य एजेंसी ने कहा है कि वह केरल में निपाह वायरस के प्रसार पर करीब से नज़र बनाए हुए है। वहीं, केरल में संक्रमण के 6 मामले सामने आए हैं। निपाह वायरस फ्रूट बैट (चमगादड़) द्वारा फलों पर छोड़े गए लार या मूत्र जैसे संक्रमित शारीरिक तरल पदार्थ के मनुष्यों के संपर्क में आने से फैलता है।'
'[world]','उत्तर कोरिया के शीर्ष नेता किम जोंग-उन की मायबख कार को रूस में एक विशेष रैंप के ज़रिए उनकी बख्तरबंद ट्रेन के अंदर पार्क किए जाने का वीडियो ऑनलाइन सामने आया है। 40 किलोमीटर/घंटा की स्पीड से चलने वाली इस बुलेटप्रूफ ट्रेन में हमला करने में सक्षम हथियार, कॉन्फ्रेंस रूम, किम के लिए एक ऑफिस, रेस्टोरेंट और एक हेलिकॉप्टर है।'
'[world]','ईरानी सुरक्षा बलों ने शनिवार को महसा अमिनी की पहली बरसी पर अशांति फैलने की आशंका में उनके पिता को हिरासत में लिया। हालांकि, उन्हें अमिनी की बरसी पर कार्यक्रम ना रखने की चेतावनी देकर रिहा कर दिया गया। दरअसल, 22-वर्षीय अमिनी की मौत ठीक से हिजाब नहीं पहनने पर मॉरल पुलिस द्वारा हिरासत में लेने के बाद हुई थी।'
'[world, national]','सिएटल में पुलिस की कार की टक्कर के चलते हुई 23-वर्षीय भारतीय छात्रा जाह्नवी कंडुला की मौत का मज़ाक उड़ाकर उसके जीवन की थोड़ी ही अहमियत थी वाले अपने बयान पर पुलिसकर्मी डेनियल ऑडरर ने प्रतिक्रिया दी है। पुलिसकर्मी के मुताबिक, मेरे बयान का गलत मतलब निकाला गया। उन्हें इन घटनाओं से जुड़ी मुकदमेबाज़ी की बेहूदगी पर हंसी आती है।'
'[world, national]','वैंकूवर (कनाडा) में भारत के महावाणिज्य दूतावास ने ब्रिटिश कोलंबिया प्रांत के एक बस स्टॉप पर 17-वर्षीय भारतीय छात्र पर हमले की कड़ी निंदा की है। वहीं, महावाणिज्य दूतावास ने कनाडाई अधिकारियों से घटना की जांच करने और तत्काल कार्रवाई करने का अनुरोध किया है। भारतीय छात्र को दूसरे छात्र ने लात-घूंसे मारे थे और उस पर पेपर-स्प्रे किया था।'
'[world, national]','मेक्सिको के स्वतंत्रता दिवस के अवसर पर दिल्ली स्थित कुतुब मीनार को मेक्सिकन राष्ट्रीय ध्वज के रंगों से रोशन किया गया। भारत में मेक्सिको के राजदूत फेडेरिको सालास ने इसकी तस्वीर शेयर कर विदेश मंत्री एस जयशंकर को धन्यवाद दिया है। वहीं, विदेश मंत्री जयशंकर ने भी मेक्सिको के लोगों को उनके स्वतंत्रता दिवस पर शुभकामनाएं दी हैं।'
'[world]','सिंगापुर की एक अदालत ने हाथापाई के दौरान दांत से अपने साथी भारतीय कर्मचारी की उंगली का कुछ हिस्सा काटने के मामले में एक अन्य भारतीय नागरिक को दोषी मानते हुए उसे 10 माह जेल की सज़ा सुनाई है। बकौल वकील, घटना के दौरान आरोपी नशे में धुत था। बकौल रिपोर्ट्स, पीड़ित की उंगली का कटा हुआ हिस्सा नहीं मिला।'
'[world, business, national]','कनाडा ने कहा है कि वह भारत के साथ प्रस्तावित व्यापार मिशन को स्थगित कर रहा है। इससे पहले कनाडा ने भारत के साथ प्रस्तावित व्यापार समझौते पर बातचीत रोक दी थी। भारत में पिछले हफ्ते जी20 समिट के लिए आए कनाडाई प्रधानमंत्री जस्टिन ट्रूडो के समक्ष प्रधानमंत्री नरेंद्र मोदी ने कनाडा में खालिस्तानी चरमपंथ का मुद्दा उठाया था।'
'[world]','मालदीव के रा एटोल में एक रिज़ॉर्ट में गुरुवार को आयोजित हुई पहली मिस यूनिवर्स पाकिस्तान प्रतियोगिता की विजेता का ताज कराची की 24 वर्षीय एरिका रॉबिन को पहनाया गया। वह पाकिस्तान में फैशन मॉडल के तौर पर काम करती हैं। इस प्रतियोगिता के लिए 200 आवेदकों में से 5 प्रतियोगियों को फाइनलिस्ट के रूप में चुना गया था।'
'[world, national]','रिसर्च फर्म मॉर्निंग कंसल्ट के ताज़ा सर्वे के अनुसार, प्रधानमंत्री नरेंद्र मोदी की अप्रूवल रेटिंग (76%) दुनिया के 22 नेताओं में सर्वाधिक बनी हुई है। पीएम मोदी के बाद स्विट्ज़रलैंड के राष्ट्रपति एलेन बर्सेट और मेक्सिको के एंड्रेस मैनुअल लोपेज़ ओब्रेडोर हैं। अमेरिकी राष्ट्रपति जो बाइडन सातवें स्थान पर हैं जबकि यूके के पीएम ऋषि सुनक 15वें स्थान पर हैं।'
'[world]','नासा के मुताबिक, 1880 से रिकॉर्ड्स रखे जाने के बाद से इस साल पृथ्वी पर गर्मी का मौसम अब तक का सबसे गर्म सीज़न रहा। नासा के एडमिनिस्ट्रेटर ने कहा, एरिज़ोना में भीषण तापमान से लेकर...कनाडा में जंगल में आग...और यूरोप व एशिया में अत्यधिक बाढ़ से…दुनियाभर में लोगों की ज़िंदगी व आजीविका के लिए खतरा पैदा हो रहा है।'
'[world]','यूके की सरकार ने रूस में प्राइवेट आर्मी कंपनी व भाड़े के सैनिकों के नेटवर्क वैगनर ग्रुप को आतंकी संगठन घोषित कर दिया है। बकौल यूके सरकार, इस आदेश के तहत यूके में वैगनर ग्रुप से जुड़े होने या उसका सक्रिय रूप से समर्थन करने को दंडनीय अपराध माना जाएगा जिसमें 14 साल की जेल की सज़ा हो सकती है।'
'[automobile, world]','यूनाइटेड ऑटो वर्कर्स यूनियन के हज़ारों सदस्य पहली बार अमेरिका की 3 सबसे बड़ी कार निर्माताओं के खिलाफ एक साथ हड़ताल पर गए हैं। यह हड़ताल यूनियन और 3 कंपनियों (जनरल मोटर्स, फोर्ड, स्टेलैंटिस) के बीच बातचीत में गतिरोध के बाद शुरू हुई। यूनियन ने अपने सदस्यों के लिए 40% वेतन वृद्धि व अधिक नौकरी सुरक्षा की मांग की है।'
'[world]','नोबेल फाउंडेशन ने शुक्रवार को बताया कि इस साल नोबेल पुरस्कार जीतने वालों को 1 मिलियन स्वीडिश क्रोना अधिक दिए जाएंगे जिससे पुरस्कार राशि बढ़कर 11 मिलियन स्वीडिश क्रोना ($986,000 या ₹8 करोड़) हो जाएगी। फाउंडेशन ने कहा, यह...फैसला इसलिए किया गया है कि फाउंडेशन ऐसा करने में आर्थिक रूप से समर्थ है। विजेताओं की घोषणा अक्टूबर में की जाएगी।'
'[world]','यूके में अफॉर्डेबल हाउसिंग के लिए £640,000 (₹6.6 करोड़ से अधिक) के मूल्य वाले फ्लैट £1 (₹103) में बेचे गए हैं। लू टाउन में रखरखाव की उच्च लागत से बचने के लिए कम्युनिटी लैंड ट्रस्ट को 11 फ्लैट बेचने पर सहमति बनी है। ट्रस्ट ने £1 मिलियन से अधिक की लागत से संपत्तियों का नवीनीकरण करने की पेशकश की है।'
'[world]','यूनाइटेड एयरलाइंस का एक विमान बुधवार को केबिन प्रेशर कम होने की वजह से 10 मिनट में 28,000 फीट नीचे आ गया। अमेरिका के नेवार्क से इटली के रोम जा रहे इस विमान की नेवार्क में सुरक्षित लैंडिंग कराई गई। यूनाइटेड एयरलाइंस के एक प्रवक्ता ने बताया कि विमान में 270 यात्री और 14 क्रू मेंबर सवार थे।'
'[world]','लीबिया में बाढ़ से तबाही के पहले और बाद की सैटेलाइट तस्वीरें सामने आई हैं। डैनियल तूफान के कारण हुई मूसलाधार बारिश की वजह से डेरना शहर का 1/4 हिस्सा बाढ़ में बह गया था और कई बांध टूट गए थे। इस विनाशकारी बाढ़ के चलते कम-से-कम 11,300 लोगों की मौत और 10,100 लोगों के लापता होने की खबर है।'
'[world]','रूसी राष्ट्रपति व्लादिमीर पुतिन और उत्तर कोरियाई नेता किम जोंग-उन ने इस सप्ताह एक बैठक के दौरान रूस व उत्तर कोरियाई निर्मित राइफलों का आदान-प्रदान किया। बकौल रूसी प्रवक्ता, राष्ट्रपति ने किम को स्पेस सूट का एक ग्लव भी उपहार में दिया जो कई बार अंतरिक्ष में जा चुका है। किम ने एक लड़ाकू विमान कारखाने का भी दौरा किया।'
'[world, national]','वॉशिंगटन (अमेरिका) की नॉर्थईस्टर्न यूनिवर्सिटी ने कहा है कि अमेरिका में तेज़ रफ्तार पुलिस कार की चपेट में आने से मारी गई 23-वर्षीय भारतीय छात्रा जाह्नवी कंडुला को मरणोपरांत डिग्री दी जाएगी। गौरतलब है कि आंध्र प्रदेश की रहने वाली कंडुला नॉर्थईस्टर्न यूनिवर्सिटी से मास्टर डिग्री की पढ़ाई कर रही थीं और दिसंबर में उनकी डिग्री पूरी होने वाली थी।'
'[world]','कनाडा के सीटीवी न्यूज़ की रिपोर्ट के मुताबिक, ब्रिटिश कोलंबिया प्रांत में हाई स्कूल के एक 17-वर्षीय सिख छात्र के साथ दूसरे छात्र ने एक बस स्टॉप पर मारपीट की। रिपोर्ट में कहा गया है कि छात्र को लात-घूंसे मारे गए और उस पर पेपर-स्प्रे किया गया। पुलिस ने कहा कि हमले से पहले बस में उनका झगड़ा हुआ था।'
'[world]','मोरक्को में 6.8-तीव्रता का भूकंप आने से पहले आसमान में रहस्यमयी रोशनियां नज़र आई थीं। सोशल मीडिया पर कई वीडियो शेयर किए गए जिनमें नीले रंग की बिजलियां चमकती दिखी रही हैं। इन्हें भूकंपीय बिजली माना जा रहा है और यह परिघटना टेक्टॉनिक स्ट्रेस, भूकंपीय गतिविधि या ज्वालामुखी विस्फोट के क्षेत्रों में या उसके निकट आकाश में दिखाई देती है।'
'[world]','रूसी सरकार ने अमेरिका के 2 राजनयिकों को अवैध गतिविधि में शामिल होने के आरोप में अवांछित व्यक्ति घोषित कर उन्हें 7-दिन में देश छोड़कर जाने का आदेश दिया है। सरकार के मुताबिक, दोनों अमेरिकी दूतावास के एक पूर्व कर्मचारी के संपर्क में थे जिस पर यूक्रेन में रूस की सैन्य कार्रवाई से संबंधित जानकारी इकठ्ठा करने का आरोप है।'
'[world, national]','रिपोर्ट्स के मुताबिक, अमेरिका में पुलिस की कार से मारी गई 23-वर्षीय भारतीय छात्रा जाह्नवी कंडुला गाड़ी की टक्कर के बाद करीब 100 फीट दूर गिरी थीं। बकौल रिपोर्ट्स, पुलिस अधिकारी 119 किमी/घंटे की रफ्तार से कार चला रहा था। कंडुला की मौत पर हंसते अमेरिकी पुलिसकर्मी का वीडियो सामने आने के बाद भारत ने कार्रवाई की मांग की थी।'
'[world, entertainment]','मिस यूनिवर्स पैजेंट ने कंटेस्टेंट्स के लिए अधिकतम आयु सीमा हटा दी है जिसके बाद 18 साल या उससे अधिक उम्र की सभी उम्मीदवार प्रतियोगिता में भाग ले सकेंगी। अब तक की सबसे उम्रदराज़ मिस यूनिवर्स आरबनी गैब्रियल ने यह घोषणा की। गौरतलब है कि इस प्रतियोगिता में भाग लेने के लिए अब तक अधिकतम आयु सीमा 28 वर्ष थी।'
'[world, national]','यूक्रेन के राष्ट्रपति वोलोदिमिर ज़ेलेंस्की के सलाहकार मिखाइलो पोडोल्याक ने अपने चीन और भारत की बौद्धिक क्षमता कम है बयान पर विवाद के बाद स्पष्टीकरण जारी किया है। उन्होंने कहा, तुर्किये, भारत और चीन का वैश्विक भूमिकाओं में दावा जायज़ है। इससे पहले उन्होंने कहा था कि भारत चंद्रमा पर पहुंच गया लेकिन उसे आधुनिक दुनिया का अंदाज़ा नहीं है।'
'[world, national]','अमेरिका में पुलिस की कार की टक्कर से मारी गईं 23-वर्षीय जाह्नवी कंडुला आंध्र प्रदेश की रहने वाली थीं और नॉर्थईस्टर्न यूनिवर्सिटी में पोस्ट-ग्रैजुएशन कर रही थीं। 2021 में वह स्टूडेंट एक्सचेंज प्रोग्राम के तहत बेंगलुरु से अमेरिका गई थीं और दिसंबर में उनकी डिग्री पूरी होने वाली थी। जाह्नवी की मां एक शिक्षिका और पिता पुलिस विभाग में हैं।'
'[world, national]','पीटीआई के अनुसार, अमेरिकी प्रशासन ने सिएटल में पुलिस की कार की टक्कर के चलते 23-वर्षीय भारतीय छात्रा जाह्नवी कंडुला की मौत को लेकर भारत सरकार को त्वरित जांच और ज़िम्मेदार पुलिस अफसरों को सज़ा दिलवाने का आश्वासन दिया है। कंडुला की मौत पर हंसते अमेरिकी पुलिसकर्मी का वीडियो सामने आने के बाद भारत ने कार्रवाई की मांग की थी।'
'[world]','स्पेन में लाइव रिपोर्टिंग के दौरान महिला रिपोर्टर के कूल्हे पर हाथ मारते हुए एक शख्स का वीडियो वायरल होने के बाद उसे गिरफ्तार कर लिया गया है। घटना के बाद ऐंकर द्वारा क्या उस आदमी ने आपके निचले हिस्से को छुआ पूछने पर रिपोर्टर ने हां में जवाब दिया। हालांकि, शख्स ने रिपोर्टर को छूने से इनकार किया।'
'[world]','रूसी राष्ट्रपति व्लादिमीर पुतिन से रूस में मुलाकात से पहले उत्तर कोरिया के शीर्ष नेता किम जोंग-उन के बॉडीगार्ड को उनकी कुर्सी पोंछते देखा गया जिसका वीडियो ऑनलाइन वायरल हो गया है। इसके अलावा किम जोंग-उन की कुर्सी की मज़बूती की भी जांच की गई। किम जोंग-उन ने रूसी अंतरिक्ष केंद्र वसतोचनी कॉस्मोड्रोम में पुतिन से मुलाकात की थी।'
'[world]','उत्तर कोरियाई नेता किम जोंग-उन ने रूस के मॉडर्न स्पेस लॉन्च फैसिलिटी वसतोचनी कॉस्मोड्रोम में रूसी राष्ट्रपति व्लादिमीर पुतिन से मुलाकात के दौरान उन्हें उत्तर कोरिया आने का निमंत्रण दिया जिसे पुतिन ने स्वीकार कर लिया है। किम ने कहा, हम हमेशा पुतिन और रूसी नेतृत्व के फैसलों का समर्थन करेंगे और साम्राज्यवाद के खिलाफ लड़ाई में एकसाथ रहेंगे।'
'[world]','अमेरिकी राष्ट्रपति जो बाइडन के खिलाफ सत्ता के दुरुपयोग और भ्रष्टाचार के आरोपों पर महाभियोग जांच को लेकर वाइट हाउस की प्रेस सचिव करीन जॉन-पीएर ने कहा है, राष्ट्रपति बाइडन ने कुछ गलत नहीं किया है। करीन ने कहा, विपक्षी पूरे साल राष्ट्रपति बाइडन के खिलाफ जांच करते रहे हैं लेकिन उनके पास कोई सबूत नहीं है।'
'[world]','चीन ने काबुल (अफगानिस्तान) में अपना पूर्णकालिक राजदूत नियुक्त किया है। तालिबान प्रशासन के एक प्रवक्ता ने X पर इसकी पुष्टि करते हुए प्रधानमंत्री मोहम्मद हसन अखून्द संग नए चीनी राजदूत झाओ जिंग की मुलाकात की तस्वीरें शेयर की हैं। गौरतलब है, अफगानिस्तान में तालिबान के कब्ज़े के बाद चीन वहां राजदूत नियुक्त करने वाला पहला देश बन गया है।'
'[world, national]','सैन फ्रांसिस्को (अमेरिका) स्थित कॉन्सुलेट जनरल ऑफ इंडिया ने भारतीय छात्रा जाह्नवी कंडुला की मौत का मज़ाक उड़ाते हुए सिएटल के पुलिसकर्मी के वीडियो से जुड़ी रिपोर्ट्स का संज्ञान लिया है। मिशन ने अमेरिकी प्रशासन से विस्तृत जांच की मांग की है। मिशन ने कहा कि इस मामले को लेकर पुलिस का रवैया काफी परेशान करने वाला है।'
'[world]','लीबिया में डैनियल तूफान के कारण हुई मूसलाधार बारिश की वजह से बांध टूट गए जिसके चलते वहां आई विनाशकारी बाढ़ में 5000 से अधिक लोगों की मौत हो गई। विशेषज्ञों ने डेरना (1 लाख की आबादी का वह तटीय शहर जहां नुकसान सर्वाधिक हुआ है) की भौगोलिक स्थिति (आसपास बांध) और खराब इन्फ्रास्ट्रक्चर को भी इसके लिए ज़िम्मेदार ठहराया।'
'[world]','मेक्सिको की संसद में 2 एलियन के शव दिखाने वाले जर्नलिस्ट जेम मौसॉ (70) खुद को एक यूफोलॉजिस्ट बताते हैं और उन्होंने ऑटोनॉमस नैशनल यूनिवर्सिटी ऑफ मेक्सिको व मायामी यूनिवर्सिटी से पत्रकारिता की पढ़ाई की है। 2015 में मौसॉ ने पेरू में मिली एक ममी के एलियन होने का दावा किया था। Snopes.com के मुताबिक, यह दावा गलत था।'
'[world, technology]','फ्रांस ने अधिक इलेक्ट्रोमैग्नेटिक रेडिएशन के चलते आईफोन 12 की बिक्री रोक दी है। रेडिएशन निगरानी समूह के टेस्ट में फोन के स्पेसिफिक अब्ज़ॉर्प्शन रेट (सोर्स से निकलने वाली रेडियोफ्रीक्वेंसी एनर्जी को शरीर द्वारा समाहित करने की दर) के बहुत अधिक होने का पता चला। आईफोन 12 की यह दर 5.74 वॉट्स/किलोग्राम थी जो ईयू के मानकों से ज़्यादा है।'
'[world]','ग्रीनलैंड में 206 लोगों के साथ लग्ज़री क्रूज़ जहाज़ ओशन एक्सप्लोरर कम पानी होने के कारण फंस गया है। डेनिश सेना के संयुक्त आर्कटिक कमांड ने बताया कि मंगलवार को आया ज्वार 104-मीटर के शिप को ऊपर उठाने में विफल रहा। गौरतलब है, 30-दिवसीय क्रूज़ यात्रा कराने वाले इस शिप का चार्ज प्रति व्यक्ति $33,000 (₹27 लाख से अधिक) है।'
'[world]','ब्रिटिश पेट्रोलियम (बीपी) ने एक बयान जारी कर बताया है कि कंपनी के सीईओ बर्नार्ड लूनी ने मंगलवार को इस्तीफा दे दिया। बीपी के मुताबिक, उन्होंने सहकर्मियों के साथ व्यक्तिगत संबंधों की जानकारी को बताने में विफल रहने के चलते इस्तीफा दिया है। बकौल बीपी कंपनी, फिलहाल मुर्रे औचिनक्लोज़ बीपी के अंतरिम सीईओ का कार्यभार संभालेंगे।'
'[world, national]','हॉन्ग-कॉन्ग पुलिस ने ट्रिप के दौरान लाइव स्ट्रीमिंग कर रही एक कोरियाई व्लॉगर का यौन शोषण करने वाले भारतीय शख्स को गिरफ्तार किया है। घटना का वीडियो सामने आया था जिसमें आरोपी दीवार की तरफ महिला को धकेलकर उसे छूता दिखा था और उसके चिल्लाने पर भाग गया था। पुलिस को इस मामले में 10 से अधिक शिकायतें मिली थीं।'
'[world]','मेक्सिको की संसद में एक आधिकारिक इवेंट में यूफोलॉजिस्ट जेम मौसॉ ने 2 एलियन के शव दिखाए। इवेंट के आयोजकों ने दावा किया कि ये शव हज़ारों साल पुराने हैं और इन्हें पेरू से लाया गया था। मौसॉ ने मेक्सिको के सांसदों को बताया कि इन शवों का ऑटोनॉमस नैशनल यूनिवर्सिटी ऑफ मेक्सिको में अध्ययन किया गया है।'
'[world]','उत्तर कोरियाई नेता किम जोंग-उन ने रूस के मॉडर्न स्पेस लॉन्च फैसिलिटी वसतोचनी कॉस्मोड्रोम में रूसी राष्ट्रपति व्लादिमीर पुतिन से मुलाकात की है। पुतिन ने किम से लगभग 40 सेकेंड तक हाथ मिलाते हुए कहा, मुझे आपको देखकर खुशी हुई। इससे पहले अमेरिका ने चेतावनी दी थी कि रूस व उत्तर कोरिया हथियारों के सौदे पर सहमति न बनाएं।'
'[world]','यूके से स्पेन के इबिज़ा द्वीप की उड़ान के दौरान विमान के टॉयलेट में सेक्स करते हुए पकड़े गए कपल का वीडियो ऑनलाइन सर्कुलेट हो रहा है। वीडियो में फ्लाइट अटेंडेंट टॉयलेट का गेट खोलता हुआ और अंदर कपल आपत्तिजनक अवस्था में दिख रहा है। इंडिपेंडेंट के अनुसार, इबिज़ा में लैंडिंग के बाद पुलिस कपल को अपने साथ ले गई।'
'[world]','लीबिया में गृह मंत्रालय के प्रवक्ता मोहम्मद अबू लामोशा के मुताबिक, पूर्वी लीबिया में भारी बारिश के कारण बांधों के टूटने के बाद आई विनाशकारी बाढ़ से 5,300 से अधिक लोगों की मौत हो गई है। बकौल स्वास्थ्य मंत्री, डर्ना में सबसे ज़्यादा तबाही हुई है जहां 6,000 लोग लापता हैं। लीबिया में 3-दिन शोक की घोषणा की गई है।'
'[world]','अमेरिका के फ्लोरिडा में ब्रोवार्ड काउंटी ने हिंदू धर्म को दुनिया के सबसे बड़े और सबसे पुराने धर्मों में से एक मानते हुए नवंबर महीने को हिंदू विरासत माह घोषित किया है। काउंटी ने एक प्रस्ताव पारित कर अमेरिका के लोगों और समाज पर हिंदू धर्म, योग, आयुर्वेद, ध्यान, भोजन, संगीत और कला के प्रभाव को स्वीकार किया है।'
'[world]','रूसी राष्ट्रपति व्लादिमीर पुतिन ने कहा है, उद्योगपति एलन मस्क एक उत्कृष्ट व्यक्ति हैं। उन्होंने कहा, मस्क एक प्रतिभाशाली व्यवसायी हैं और वह बहुत सफल हो रहे हैं। गौरतलब है, पुतिन ने यह बयान पिछले साल मस्क द्वारा रूस पर हमले को लेकर उनके स्टारलिंक नेटवर्क सैटेलाइट के इस्तेमाल करने के यूक्रेन के अनुरोध को ठुकराने के बाद दिया है।'
'[world, national]','रिपोर्ट्स के अनुसार, भारत सरकार ने कनाडाई प्रधानमंत्री जस्टिन ट्रूडो को वापस उनके देश भेजने के लिए एअर इंडिया वन की पेशकश की थी जिसे कनाडा ने अस्वीकार कर अपने विमान का इंतज़ार करने की बात कही थी। दरअसल, जी20 समिट में भाग लेने भारत आए ट्रूडो विमान में खराबी के चलते रविवार को अपने देश नहीं लौट पाए थे।'
'[world]','अफगानिस्तान के एक पूर्व सेना कमांडर ने कहा है कि उनका देश गृह युद्ध की दिशा की ओर बढ़ रहा है। देश के बाहर अफगानिस्तानियों को एकजुट करने का प्रयास कर रहे पूर्व कमांडर ने कहा कि तालिबान शासन में आतंकी संगठनों की संख्या बढ़ी है। बकौल पूर्व कमांडर, 2021 में अमेरिकी सेना के देश छोड़ने का फैसला गलत था।'
'[world]','अमेरिकी कांग्रेस अगर व्यय विधेयकों को पारित नहीं करती है तो अमेरिका में 1 अक्टूबर से सरकारी शटडाउन का खतरा है। दरअसल, कांग्रेस द्वारा सरकारी कार्यों की फंडिंग वाले विधेयकों को मंज़ूरी नहीं दिए जाने से सभी गैर-आवश्यक सरकारी कार्य बंद होने पर शटडाउन लागू होता है। गौरतलब है, रिपब्लिकन पार्टी यूक्रेन को सहायता देने का विरोध कर रही है।'
'[world]','अमेरिका में हाउस ऑफ रिप्रेज़ेंटेटिव्स के स्पीकर केविन मैकार्थी ने बताया है कि अमेरिकी कांग्रेस का निचला सदन राष्ट्रपति जो बाइडन के खिलाफ एक औपचारिक महाभियोग जांच शुरू करेगा। उन्होंने बताया कि यह जांच बाइडन पर लगे सत्ता के दुरुपयोग और भ्रष्टाचार के आरोपों पर केंद्रित रहेगी। गौरतलब है 2024 में अमेरिका में राष्ट्रपति चुनाव होने हैं।'
'[world]','पाकिस्तान के पूर्व प्रधानमंत्री शहबाज़ शरीफ ने बताया है कि पाकिस्तान मुस्लिम लीग-नवाज़ (पीएमएल-एन) के सुप्रीमो नवाज़ शरीफ आगामी 21 अक्टूबर को लंदन से पाकिस्तान लौटेंगे और आगामी चुनाव में पार्टी के राजनीतिक कैंपेन का नेतृत्व करेंगे। 73-वर्षीय नवाज़ लंदन में नवंबर 2019 से स्व-घोषित निर्वासन में रह रहे हैं। बकौल शहबाज़, नवाज़ का भव्य स्वागत किया जाएगा।'
'[world, national]','अमेरिका ने भारत में आयोजित जी20 समिट को सफल बताया है। अमेरिकी विदेश विभाग के प्रवक्ता मैथ्यू मिलर ने कहा, हम पूरी तरह से मानते हैं कि यह सफल रहा...जी20 बड़ा संगठन है...रूस व चीन इसके सदस्य हैं। गौरतलब है कि प्रधानमंत्री नरेंद्र मोदी ने जी20 समिट से इतर अमेरिकी राष्ट्रपति जो बाइडन के साथ द्विपक्षीय वार्ता की थी।'
'[world, national]','भारतीय वायुसेना ने मंगलवार को बताया कि उसके आईएल-78 टैंकर ने ब्राइट स्टार-23 एक्सरसाइज़ के दौरान आसमान में मिस्र के वायुसेना के मिग-29 M और राफेल लड़ाकू विमान में ईंधन भरा। न्यूज़ एजेंसी एएनआई ने सोशल मीडिया पर इसका वीडियो शेयर किया है। गौरतलब है कि भारतीय वायुसेना पहली बार ब्राइट स्टार-23 एक्सरसाइज़ में हिस्सा ले रही है।'
'[world]','रूस के नोवोसिबिर्सक क्षेत्र में तकनीकी खराबी के चलते मंगलवार को खेत में यूरल एयरलाइन्स के एक विमान की इमरजेंसी लैंडिंग हुई। स्थानीय मीडिया के मुताबिक, विमान में 23 बच्चों समेत 169 लोग सवार थे और किसी को कोई चोट नहीं आई है। अधिकारियों ने बताया कि यह विमान सोची शहर से साइबेरियाई शहर ओम्स जा रहा था।'
'[world]','उत्तर कोरिया के शीर्ष नेता किम जोंग-उन अपनी बुलेटप्रूफ ट्रेन में रूसी राष्ट्रपति व्लादिमीर पुतिन से मिलने के लिए रूस पहुंचे हैं। 40 किलोमीटर/घंटा की स्पीड से चलने वाली इस ट्रेन में हमला करने में सक्षम हथियार, हेलिकॉप्टर, टीवी, कॉन्फ्रेंस रूम, किम के लिए एक ऑफिस, एक रेस्टोरेंट और अन्य चीज़ें हैं। ट्रेन के डिब्बे मूलत: रूसी मूल के हैं।'
'[world]','इंटरनैशनल फेडरेशन ऑफ रेड क्रॉस ऐंड रेड क्रेसेंट सोसायटीज़ के अनुसार, लीबिया में विनाशकारी बाढ़ के बीच देशभर में 10,000 लोगों के लापता होने की खबर है। एक मंत्री के मुताबिक, तूफान के चलते बांधों के टूटने के बाद लीबिया का डेरना शहर का 1/4 हिस्सा बाढ़ में बह गया। बकौल मंत्री, फिलहाल 1000 लोगों के शव मिल चुके हैं।'
'[world]','यूके में डॉरिस स्टैनब्रिज नामक एक 70-वर्षीय महिला ने अपने जन्मदिन पर एक लॉटरी जीती है जिससे अगले 30 साल तक उन्हें हर महीने ₹10 लाख मिलेंगे। महिला के अनुसार, घर में लकी मानी जाने वाली मकड़ियां (मनी स्पाइडर) दिखने के बाद उन्होंने लॉटरी टिकट खरीदा था। महिला ने कहा, इसने मुझे 100 साल तक जीने की वजह दी।'
'[world, national]','कनाडा के प्रधानमंत्री जस्टिन ट्रूडो अपने प्रतिनिधि मंडल के साथ मंगलवार को कनाडा के लिए रवाना हो गए। ट्रूडो रविवार को वापस जाने वाले थे लेकिन विमान में खराबी के कारण उन्हें 2 दिन तक दिल्ली में रुकना पड़ा था। गौरतलब है कि 9-10 सितंबर को दिल्ली में हुए जी20 सम्मेलन में शामिल होने के लिए वह भारत आए थे।'
'[world, national]','भारत ने जी20 देशों के प्रमुखों और नेताओं को एक विशेष गिफ्ट हैंपर (संदूक) दिया जिसकी तस्वीरें सामने आई हैं। शीशम की लकड़ी से बनी इस संदूक में कश्मीरी केसर, दार्जिलिंग व नीलगिरी की चाय की पत्ती के बॉक्स, कॉफी के बॉक्स, सुंदरबन का शहद, कश्मीरी पश्मीना शॉल, कन्नौज (उत्तर प्रदेश) में बना इत्र और खादी कपड़े का गमछा है।'
'[world, national]','हॉन्ग-कॉन्ग में सोलो ट्रिप के दौरान लाइव स्ट्रीमिंग कर रही एक कोरियाई व्लॉगर का भारतीय शख्स ने यौन शोषण किया। उसने ट्रैम के बारे में पूछने के बहाने महिला से बात की और पीछा करने लगा। इसके बाद वह महिला को दीवार की तरफ धकेलकर उसे छूता हुआ दिखा और महिला के चिल्लाने पर वहां से भाग गया।'
'[world]','उत्तर कोरिया के शीर्ष नेता किम जोंग-उन मंगलवार को रूस पहुंचे जहां वह रूसी राष्ट्रपति व्लादिमीर पुतिन से मुलाकात कर सकते हैं। इससे पहले अमेरिका ने चेतावनी दी थी कि दोनों देश हथियारों के सौदे पर सहमति न बनाएं। किम प्योंगयांग से रविवार को अपनी प्राइवेट ट्रेन में रवाना हुए और उनके साथ विदेश मंत्री और सेना के अधिकारी थे।'
'[world]','9/11 आतंकी हमले की वर्षगांठ पर न्यूयॉर्क (अमेरिका) के आसमान में 2 इंद्रधनुष नज़र आए जिनकी तस्वीरें ऑनलाइन शेयर की जा रही हैं। यह इंद्रधनुष मैनहैटन से वर्ल्ड ट्रेड सेंटर तक फैले हुए थे। गौरतलब है कि 11 सितंबर 2001 को ट्रेड सेंटर, पेंटागन और पेंसिलवेनिया फील्ड में हुए आतंकी हमले में तकरीबन 3000 लोगों की मौत हुई थी।'
'[world, technology]','क्लोन स्तनधारी डॉली भेड़ की उत्पत्ति करने वालों में शामिल ब्रिटिश वैज्ञानिक इयन विल्मट (79) का निधन हो गया है। पार्किंसन्स रोग से पीड़ित विल्मट के निधन की जानकारी एडिनबर्ग यूनिवर्सिटी ने दी जहां उन्होंने काम किया था। डॉली की उत्पत्ति तीन भेड़ों से हुई थी और वह अडल्ट सेल से क्लोन की जाने वाली पहली स्तनधारी थी।'
'[world, national]','जी20 समिट के लिए भारत आए नीदरलैंड्स के प्रधानमंत्री मार्क रुटे ने बेंगलुरु में स्थानीय लोगों के साथ ली सेल्फी सोशल मीडिया पर शेयर की है। उन्होंने चर्च स्ट्रीट पर मसाला चाय पी और इसके लिए यूपीआई के ज़रिए भुगतान किया। प्रधानमंत्री रुटे ने कहा, यूपीआई बहुत ही सरल है। यह दिलचस्प अनुभव था।'
'[world, national]','कनाडा के पीएमओ के प्रेस सेक्रेटरी मोहम्मद हुसैन ने बताया है कि प्रधानमंत्री जस्टिन ट्रूडो के विमान में आई खराबी को ठीक कर दिया गया है और विमान को उड़ान भरने की अनुमति मिल गई है। हुसैन ने कहा, कनाडा का डेलिगेशन आज (मंगलवार) रवाना हो सकता है। इससे पहले भारत आ रहे रीप्लेसमेंट प्लेन को डायवर्ट किया गया था।'
'[world, national]','सीबीसी न्यूज़ के मुताबिक, कनाडाई प्रधानमंत्री जस्टिन ट्रूडो को लेने के लिए भारत आ रहे रिप्लेसमेंट प्लेन को डायवर्ट कर दिया गया है। ट्रूडो के एयरबस प्लेन में खराबी आने के कारण वह जी20 समिट के बाद निर्धारित कार्यक्रम के अनुसार कनाडा नहीं लौट सके हैं। रिप्लेसमेंट प्लेन के डायवर्ज़न का कोई कारण नहीं बताया गया है।'
'[world, national]','कनाडाई प्रधानमंत्री जस्टिन ट्रूडो जिस सीसी-150 पोलारिस एयरबस से जी20 समिट के लिए भारत आए थे, वह करीब 34 साल पुराना है। फ्लाइंग ताज महल निकनेम वाले इस विमान में रविवार को तकनीकी खराबी आई थी जिसके चलते ट्रूडो मंगलवार तक के लिए भारत में रुके हुए हैं। बकौल रिपोर्ट्स, विमान में पहले भी कई बार दिक्कतें आ चुकी हैं।'
'[world, national]','चीनी प्रवक्ता माओ निंग ने सोमवार को कहा कि जी20 समिट के नई दिल्ली घोषणा पत्र ने एक सकारात्मक संकेत दिया है। उन्होंने कहा, इस प्रभावशाली समूह के सदस्य देश वैश्विक चुनौतियों से निपटने व आर्थिक सुधार के लिए एक साथ आ रहे हैं। गौरतलब है, जी20 के नई दिल्ली घोषणा पत्र पर सभी देशों ने अपनी सहमति जताई है।'
'[world]','मोरक्को में 6.8-तीव्रता के भूकंप में 2,400 से अधिक लोगों की मौत हो चुकी है। इसका केंद्र धरती की सतह से 18.5-किलोमीटर नीचे था जिससे यह शैलो भूकंप श्रेणी में आता है और ऐसे भूकंप डीप क्वेक (भूकंप) से ज़्यादा विनाशकारी होते हैं। बकौल रिपोर्ट्स, उत्तर अफ्रीका में भूकंप आना आम नहीं है इसलिए मोरक्को इसके लिए तैयार नहीं था।'
'[world]','ब्रिटिश दवा नियामक (एमएचआरए) आत्महत्या की दर में कमी लाने के मकसद से पैरासिटामोल की बिक्री पर रोक लगाने पर विचार करेगा। वर्तमान में यूके में लोग पैरासिटामोल युक्त दवाओं के अधिकतम 2 पैकेट खरीद सकते हैं जिस पर एमएचआरए और सख्ती लगाने की योजना बना रहा है। सरकार ने 2.5 साल में आत्महत्या दर घटाने का लक्ष्य रखा है।'
'[world]','मोरक्को में भूकंप के कारण 2,400 से अधिक लोगों की मौत के बाद कई देशों ने मदद की पेशकश की है। स्पेन ने 86 अधिकारियों और 8 खोजी कुत्तों वाली 2 टीमें भेजी हैं जबकि ब्रिटेन 60 बचाव विशेषज्ञों को भेज रहा है। भारत, अमेरिका, फ्रांस, अल्जीरिया, ट्यूनीशिया, तुर्किये, कुवैत, ओमान और ताइवान ने भी मदद की पेशकश की है।'
'[world]','ब्राज़ील के राष्ट्रपति लुइज़ इनासियो लूला डी सिल्वा अपने वादे अगर रूसी राष्ट्रपति व्लादिमीर पुतिन अगले साल रियो में जी20 समिट में शामिल होने आएंगे तो उन्हें गिरफ्तार नहीं किया जाएगा से पलट गए हैं। उन्होंने दिल्ली में सोमवार को कहा, इसपर कोर्ट फैसला करेगा। गौरतलब है कि इंटरनैशनल क्रिमिनल कोर्ट ने पुतिन के खिलाफ अरेस्ट वॉरंट जारी किया है।'
'[world]','दक्षिण कोरिया की मीडिया के मुताबिक, उत्तर कोरिया के नेता किम जोंग-उन संभवत: रूस के लिए रवाना हुए हैं जहां वह वहां के राष्ट्रपति व्लादिमीर पुतिन से मुलाकात कर सकते हैं। रूस की समाचार एजेंसी तास ने बताया है कि दोनों नेताओं के बीच बैठक संभवत: व्लादिवोस्तोक में हो सकती है जहां पुतिन एक अंतर्राष्ट्रीय कार्यक्रम में पहुंचे हैं।'
'[world]','चीनी विदेश मंत्री किन गांग (अब नहीं) के बाद अब वहां के रक्षा मंत्री ली शांग्फू कई दिनों से सार्वजनिक तौर पर नज़र नहीं आए हैं। बकौल रिपोर्ट्स, ली अखिरी बार 29-अगस्त को बीजिंग में चाइना-अफ्रीका फोरम में भाषण देते हुए नज़र आए थे। इसे लेकर जापान में अमेरिकी राजदूत रहाम इमैनुअल ने कहा कि यह रहस्य बना हुआ है।'
'[world, business, national]','रूस के विदेश मंत्री सर्गेई लावरोव ने रविवार को दिल्ली में कहा कि भारत उन्हें बैंकों में फंसे हुए रूस के रुपए को निवेश करने के विकल्प देगा। वह जी20 समिट संपन्न होने के बाद प्रेस ब्रीफिंग में बात कर रहे थे। उन्होंने कहा कि भारतीय बैंकों में रूस के अरबों रुपए जमा हैं जिसे रूस इस्तेमाल नहीं कर सकता।'
'[world, national]','अमेरिकी राष्ट्रपति जो बाइडन ने जी20 समिट के बाद कहा है, मैंने (नरेंद्र) मोदी के सामने मानवाधिकारों के सम्मान और मज़बूत व समृद्ध देश के निर्माण में सिविल सोसायटी और स्वतंत्र प्रेस की महत्वपूर्ण भूमिका के महत्व का मुद्दा उठाया। बकौल बाइडन, अमेरिका-भारत साझेदारी को कैसे मज़बूत किया जाए, इस पर प्रधानमंत्री मोदी और उनके बीच पर्याप्त चर्चा हुई है।'
'[world, national]','फ्रांसीसी राष्ट्रपति इमैनुएल मैक्रों ने रविवार को कहा कि जी20 के अधिकांश देशों ने यूक्रेन पर रूसी हमले की निंदा की और दिल्ली डेक्लरेशन से साफ हो गया कि रूस को अलग-थलग कर दिया गया। मैक्रों ने कहा कि रूस अब भी युद्ध लड़ रहा है। उन्होंने कहा, जी20 यूक्रेन में न्यायसंगत और स्थाई शांति लाने के लिए प्रतिबद्ध है।'
'[world, entertainment]','ब्राज़ील के राष्ट्रपति लुइज़ इनासियो लूला डी सिल्वा ने जी20 समिट के बीच एक इंटरव्यू में आरआरआर फिल्म की तारीफ की। उन्होंने कहा, मुझसे जो भी बातचीत करता है, उनसे मेरा पहला सवाल होता है, क्या आपने आरआरआर देखी? इस पर फिल्म के डायरेक्टर एसएस राजामौली ने कहा, यह जानकर खुशी हुई कि आपको आरआरआर पसंद आई...हमारी टीम भावविभोर है।'
'[world]','एक स्थानीय स्वयंसेवी समूह के मुताबिक, देश पर नियंत्रण के लिए सूडान में सेना और अर्धसैनिक बलों में जारी संघर्ष के बीच रविवार को दक्षिणी खार्तूम बाज़ार पर सेना के हवाई हमले में कम-से-कम 40 नागरिक मारे गए। बकौल स्वयंसेवी समूह, इस हमले में दर्जनों नागरिक घायल भी हुए हैं जिन्हें अस्पताल में भर्ती कराया गया है।'
'[world]','प्रधानमंत्री नरेंद्र मोदी के साथ रविवार को मुलाकात के बाद कनाडा के प्रधानमंत्री जस्टिन ट्रूडो ने खालिस्तानी चरमपंथ के मुद्दे पर बोलते हुए कहा, पिछले कुछ वर्षों में इस मुद्दे पर कई बार हमारी बातचीत हुई है। उन्होंने कहा, कनाडा हमेशा अभिव्यक्ति की स्वतंत्रता की रक्षा करेगा...लेकिन इसके साथ हम हमेशा हिंसा और नफरत को रोकने का काम करते रहेंगे।'
'[world, national]','दिल्ली के राजघाट में यूके के पीएम ऋषि सुनक की बांग्लादेशी पीएम शेख हसीना का अभिवादन करने और उनसे बातचीत करने की तस्वीर ऑनलाइन वायरल हो गई है। यह तस्वीर बांग्लादेश के मंत्री ज़ुनैद अहमद पलक ने शेयर की थी। सोशल मीडिया पर कई यूज़र्स ने तस्वीर को लेकर प्रतिक्रिया दी और सुनक को संस्कारी बताया।'
'[world, national]','जी20 समिट में भारत, अमेरिका, सऊदी अरब, यूएई, फ्रांस, जर्मनी, इटली और यूरोपीय संघ ने संयुक्त रूप से भारत-पश्चिम एशिया-यूरोप इकोनॉमिक कॉरिडोर की घोषणा की। इसमें 2 कॉरिडोर होंगे जिसमें पूर्वी कॉरिडोर भारत को मिडल-ईस्ट से जबकि उत्तरी कॉरिडोर मिडल-ईस्ट को यूरोप से जोड़ेगा। इसमें रेल मार्ग, डिजिटल कनेक्टिविटी केबल और स्वच्छ हाइड्रोजन निर्यात के लिए पाइपलाइन का निर्माण होगा।'
'[world]','ब्लूमबर्ग के अनुसार, इटली की प्रधानमंत्री जॉर्जिया मेलोनी ने शनिवार को दिल्ली में जी20 समिट के दौरान चीनी प्रधानमंत्री ली कियांग से मुलाकात की और कहा कि इटली बेल्ट ऐंड रोड प्रोजेक्ट से अलग होने की योजना बना रहा है। उन्होंने कियांग से कथित तौर पर कहा कि इटली संबंधों को खराब किए बिना समझौता खत्म करना चाहता है।'
'[world]','यूके के प्रधानमंत्री ऋषि सुनक ने दिल्ली में आयोजित जी20 समिट की तस्वीरें इंस्टाग्राम पर शेयर की हैं। उन्होंने लिखा, इसी काम के लिए जी20 का गठन किया गया था। अलग-अलग देश वैश्विक मुद्दों से निपटने के लिए मिलकर काम कर रहे हैं। सुनक ने ऐतिहासिक जी20 के आयोजन के लिए प्रधानमंत्री नरेंद्र मोदी को धन्यवाद दिया।'
'[world]','रूसी विदेश मंत्री सर्गेई लावरोव ने दिल्ली में जी20 समिट को मील का पत्थर बताते हुए कहा है, हम सम्मेलन के एजेंडों का यूक्रेनीकरण करने के पश्चिमी देशों के प्रयासों को नाकाम करने में सफल रहे। उन्होंने कहा कि भारत की अध्यक्षता में जी20 समिट ने वैश्विक शासन और वैश्विक आर्थिक नीतियों को निष्पक्षता की दिशा दी है।'
'[world, national]','यूके के प्रधानमंत्री ऋषि सुनक और उनकी पत्नी अक्षता मूर्ति द्वारा दिल्ली के अक्षरधाम मंदिर में पूजा-अर्चना किए जाने के बाद मंदिर के निदेशक ज्योतिंद्र दवे ने कहा है, उनसे मिलकर लगा कि वह सनातन के काफी करीब हैं। दवे ने कहा, उन्होंने मंदिर में आरती की, संतों से मिले और सभी मूर्तियों के सामने पुष्प अर्पित किए।'
'[world, national]','दिल्ली में जी20 समिट के दौरान अमेरिकी राष्ट्रपति जो बाइडन ने गलती से सऊदी अरब के क्राउन प्रिंस मोहम्मद बिन सलमान को मोहम्मद बिन सलाम कहकर संबोधित किया। ऑनलाइन सामने आए वीडियो में बाइडन गलत संबोधन के बाद माफ करें कहते हुए सुने जा सकते हैं। जी20 समिट 9 सितंबर को शुरू हुई थी और आज इसका समापन हो गया।'
'[world]','ब्रिटेन के प्रधानमंत्री ऋषि सुनक ने जी20 शिखर सम्मेलन के दौरान रविवार को जलवायु परिवर्तन से निपटने के लिए ग्रीन क्लाइमेट फंड में $2 बिलियन देने का एलान किया। दिल्ली स्थित ब्रिटिश उच्चायोग ने कहा, यह ब्रिटेन द्वारा वैश्विक स्तर पर जलवायु परिवर्तन से निपटने में मदद के लिए की जाने वाली अब तक की सबसे बड़ी सिंगल फंडिंग होगी।'
'[world, national]','जी20 घोषणापत्र पर रूस के विदेश मंत्री सर्गेई लावरोव ने कहा है, दुनिया में सत्ता के नए केंद्र उभर रहे हैं, पश्चिमी देशों का एकाधिकार कायम नहीं रह पाएगा। उन्होंने कहा कि नई दिल्ली में जी20 शिखर सम्मेलन का आयोजन सफल है और जी20 के अध्यक्ष के रूप में भारत ने पहली बार ग्लोबल साउथ की स्थिति मज़बूत की है।'
'[world]','भारतीय मूल के ब्रिटिश प्रधानमंत्री ऋषि सुनक, डचेस ऑफ ससेक्स मेगन मर्कल, शाही परिवार के सदस्यों और अन्य लोगों के खिलाफ अत्यधिक नस्लीय टिप्पणी करने को लेकर यूके में 5 पूर्व पुलिसकर्मियों को दोषी करार दिया गया है। इन सभी आरोपियों ने एक संदेश के ज़रिए नस्लीय टिप्पणी की थी जिसके बाद उन्हें रिटायर कर दिया गया था।'
'[world]','यूके में शनिवार को साल 2023 का अब तक का सबसे गर्म दिन दर्ज हुआ। लंदन के क्यू गार्डन्स में तापमान 33.2°C (91.8 डिग्री फारेनहाइट) तक पहुंच गया जबकि पिछला अधिकतम तापमान (32.6°C) गुरुवार को रिकॉर्ड हुआ था। यूके में शनिवार को लगातार छठे दिन तापमान 30°C से अधिक रहा जो इस मौसम के औसत तापमान से काफी अधिक है।'
'[world]','भारत में ब्रिटिश उच्चायोग ने यूके के पीएम ऋषि सुनक और उनकी पत्नी अक्षता मूर्ति की अक्षरधाम मंदिर (दिल्ली) की यात्रा की तस्वीरें X (पूर्व में ट्विटर) पर शेयर की हैं। सुनक ने कहा, मुझे भारत से अपने संबंधों पर गर्व है। उन्होंने कहा, एक गौरवान्वित हिंदू होने के नाते मेरा भारत और भारत के लोगों से हमेशा जुड़ाव रहेगा।'
'[world, technology]','पावरपॉइंट के को-क्रिएटर डेनिस ऑस्टिन (76) का अमेरिका में निधन हो गया है। वह फेफड़ों के कैंसर से पीड़ित थे जो उनके मस्तिष्क तक फैल गया था। उन्होंने सॉफ्टवेयर कंपनी फोरथॉट में रॉबर्ट गैस्किन्स के साथ पावरपॉइंट को डेवेलप किया था। हालांकि, 1987 में सॉफ्टवेयर के जारी होने के कुछ महीनों बाद माइक्रोसॉफ्ट ने कंपनी का अधिग्रहण कर लिया था।'
'[world, national]','मोरक्को में शुक्रवार को आए भूकंप के कारण किसी भारतीय नागरिक के प्रभावित होने की फिलहाल कोई सूचना नहीं मिली है। भारतीय दूतावास ने एक हेल्पलाइन नंबर +212661297491 जारी कर कहा है कि वह भारतीय समुदाय के संपर्क में है। दूतावास ने मोरक्को में रहने वाले भारतीयों को स्थानीय प्रशासन द्वारा जारी दिशा-निर्देशों का पालन करने की सलाह दी है।'
'[world, entertainment]','मोरक्को में भूकंप से हुए क्षति को लेकर प्रधानमंत्री नरेंद्र मोदी के भारत हर संभव मदद करेगा बयान पर बॉलीवुड ऐक्ट्रेस नोरा फतेही ने उनका आभार जताया है। उन्होंने कहा, इस समर्थन के लिए प्रधानमंत्री नरेंद्र मोदी को धन्यवाद! आप मदद के लिए हाथ बढ़ाने वाले पहले देशों में से एक थे। मोरक्को के लोग बहुत आभारी हैं, जय हिंद।'
'[world, national]','प्रधानमंत्री नरेंद्र मोदी ने रविवार को दिल्ली में जी20 समिट के आखिरी दिन जी20 की अध्यक्षता ब्राज़ील के राष्ट्रपति लुइज़ इनासियो लूला डी सिल्वा को सौंप दी। पीएम मोदी ने डी सिल्वा को जी20 की अध्यक्षता का गैवल सौंपा और उन्हें शुभकामनाएं भी दीं। जी20 देशों का 19वां समिट 2024 में ब्राज़ील के रियो डी जेनेरियो में आयोजित होगा।'
'[world, national]','प्रधानमंत्री नरेंद्र मोदी ने वैश्विक नेताओं संग जी20 गाला डिनर की तस्वीरें इंस्टाग्राम पर शेयर की हैं। इनमें राष्ट्रपति द्रौपदी मुर्मू और प्रधानमंत्री के साथ अमेरिकी राष्ट्रपति जो बाइडन, ऑस्ट्रेलियाई प्रधानमंत्री एंथनी एल्बानीज़ी, इंडोनेशियाई राष्ट्रपति जोको विडोडो, बिहार के मुख्यमंत्री नीतीश कुमार, झारखंड के मुख्यमंत्री हेमंत सोरेन और हिमाचल प्रदेश के मुख्यमंत्री सुखविंदर सिंह सुक्खू दिख रहे हैं।'
'[world, national]','अमेरिकी राष्ट्रपति जो बाइडन ने भारत-पश्चिम एशिया-यूरोप इकोनॉमिक कॉरिडोर को लेकर यूएस, भारत, सऊदी अरब, यूएई, फ्रांस, जर्मनी, इटली और इयू के बीच ऐतिहासिक समझौता होने के बाद इसे गेम चेंजिंग रीजनल इन्वेस्टमेंट बताया है। उन्होंने कहा, इससे समावेशी आर्थिक विकास होगा, दोनों महाद्वीपों के बंदरगाह एक-दूसरे से जुड़ेंगे, व्यापार करना और स्टेबल इंटरनेट के लिए तार बिछाना सुगम बनेगा।'
'[world, national]','ऑस्ट्रेलियाई प्रधानमंत्री एंथनी एल्बानीज़ी ने दिल्ली में पीएम नरेंद्र मोदी द्वारा आयोजित जी20 बैठक को सफल बताया है और उनके साथ अपनी एक सेल्फी समेत दो तस्वीरें X पर शेयर की हैं। एल्बानीज़ी ने कहा कि जी20 की बैठक के बाद ऑस्ट्रेलिया और भारत के बीच व्यापक आर्थिक सहयोग समझौते के संपन्न होने के बारे में अच्छी द्विपक्षीय चर्चा हुई।'
'[world, national]','प्रधानमंत्री नरेंद्र मोदी और वैश्विक नेताओं ने जी20 समिट के दूसरे दिन रविवार को राजघाट पर महात्मा गांधी को श्रद्धांजलि अर्पित की। इससे पहले प्रधानमंत्री मोदी ने अतिथियों को खादी का स्टोल पहनाकर उनका राजघाट पर स्वागत किया और उनके पीछे बापू कुटी की तस्वीर दिख रही थी। प्रधानमंत्री ने वैश्विक नेताओं को बापू कुटी को लेकर जानकारी भी दी।'
'[world]','मोरक्को में शुक्रवार की रात को आए 6.8 तीव्रता के भूकंप के कारण अब तक 2,000 से अधिक लोगों की मौत हो चुकी है जो पिछले 60 वर्षों में सबसे अधिक है। गृह मंत्रालय ने बताया कि 2,059 लोग घायल भी हुए हैं जिनमें 1,404 की हालत गंभीर है। मोरक्को ने तीन दिनों के राष्ट्रीय शोक की घोषणा की है।'
'[world, national]','ब्रिटिश प्रधानमंत्री ऋषि सुनक और उनकी पत्नी अक्षता मूर्ति ने रविवार को कड़ी सुरक्षा के बीच दिल्ली के अक्षरधाम मंदिर में दर्शन किए। सुनक ने कहा था कि उन्हें हिंदू होने पर गर्व है और वह भारत में किसी मंदिर जाएंगे। उन्होंने कहा, मेरे पास जन्माष्टमी ठीक से मनाने का समय नहीं था लेकिन...मंदिर गया तो इसकी भरपाई कर सकूंगा।'
'[world, national]','जी20 समिट में शामिल होने दिल्ली आए यूके के प्रधानमंत्री ऋषि सुनक ने शनिवार को कहा, मैं और प्रधानमंत्री नरेंद्र मोदी, भारत और यूके के बीच एक व्यापक व महत्वाकांक्षी व्यापार समझौते को पूरा होते देखना चाहते हैं। उन्होंने कहा, व्यापार सौदों में हमेशा समय लगता है। हालांकि, हमने काफी प्रगति की है लेकिन अभी भी कड़ी मेहनत बाकी है।'
'[world, national]','भारत की अध्यक्षता में दिल्ली में आयोजित जी20 समिट में शनिवार को अफ्रीकी संघ (एयू) को इसका स्थाई सदस्य बनाया गया। एयू को जुलाई 2002 में डरबन (दक्षिण अफ्रीका) में लॉन्च किया गया था और इसमें अफ्रीका महाद्वीप के 55 सदस्य देश शामिल हैं। एयू के सदस्य देशों की सामूहिक जीडीपी लगभग $3 ट्रिलियन जबकि जनसंख्या लगभग 1.4 बिलियन है।'
'[world, national]','यूक्रेन ने रूस का उल्लेख नहीं करने को लेकर जी20 डेक्लरेशन की आलोचना करते हुए कहा है कि इसमें गर्व करने लायक कुछ भी नहीं है। यूक्रेन के विदेश मंत्रालय के प्रवक्ता ओलेग निकोलेंको ने X (पूर्व में ट्विटर) पर लिखा, हम उन साझेदारों के आभारी हैं जिन्होंने टेक्स्ट में कड़े शब्दों को शामिल करने का प्रयास किया।'
'[world, miscellaneous, national]','राष्ट्रपति द्रौपदी मुर्मू द्वारा शनिवार को भारत मंडपम में आयोजित जी20 के डिनर में जापानी प्रधानमंत्री फुमियो किशिदा की पत्नी युको किशिदा हरे रंग की सिल्क साड़ी पहने हुए दिखीं जिसकी तस्वीर ऑनलाइन वायरल हो गई है। इसके अलावा मॉरीशस के प्रधानमंत्री प्रविंद जगन्नाथ की पत्नी और वर्ल्ड बैंक के अध्यक्ष अजय बांगा की पत्नी भी साड़ी में नज़र आईं।'
'[world, national]','जी20 समिट के नेताओं के लिए राष्ट्रपति द्रौपदी मुर्मू द्वारा आयोजित डिनर मेन्यू की तस्वीर वायरल हो गई है। इसमें दही के गोले और चटनी से सजे कंगनी श्रीअन्न लीफ क्रिस्प्स पात्रम शामिल है। इसमें वनवर्णम भी है जिसमें कटहल गेलैट संग ग्लेज़्ड फॉरेस्ट मशरूम, कुटकी श्रीअन्न क्रिस्प व करी पत्ते के साथ तैयार केरल लाल चावल परोसा जाता है।'
'[world, national]','जी20 दिल्ली डेक्लरेशन में यूक्रेन में व्यापक शांति का आह्वान किया गया और सदस्य देशों से क्षेत्र हथियाने के लिए बल प्रयोग करने से बचने का आग्रह किया गया है। इसमें कहा गया, परमाणु हथियारों का इस्तेमाल या उसकी धमकी देना अस्वीकार्य है...हम देशों से क्षेत्रीय अखंडता और संप्रभुता सहित...अंतर्राष्ट्रीय कानून के सिद्धांतों को बनाए रखने का आह्वान करते हैं।'
'[world, national]','बेंगलुरु (कर्नाटक) एयरपोर्ट पर बैंकॉक से आए विमान के एक लगेज में 72 दुर्लभ सांप और 6 मृत कैपुचिन बंदर ज़ब्त किए गए हैं। सांपों में 17 किंग कोबरा भी शामिल थे। सीमा शुल्क अधिकारियों ने बताया कि जीवित जानवरों को उनके मूल देश भेज दिया गया है जबकि मृत जानवरों को सुरक्षित तरीके से दफना दिया गया।'
'[world]','मोरक्को सरकार ने बताया है कि भीषण भूकंप से जान गंवाने वालों की संख्या बढ़कर 1,037 हो गई है। मोरक्को सरकार ने कहा कि भूकंप से 1,204 लोग घायल हुए हैं जिनमें से 721 की हालत गंभीर है। गौरतलब है, मोरक्को में शुक्रवार देर रात 6.8 तीव्रता का भूकंप आया जो 120 साल में वहां आया सबसे शक्तिशाली भूकंप है।'
'[world, national]','जी20 समिट के बीच प्रधानमंत्री नरेंद्र मोदी ने बताया है कि आर्थिक एकीकरण के लिए भारत-पश्चिम एशिया-यूरोप कनेक्टिविटी कॉरिडोर जल्द ही लॉन्च किया जाएगा। पीएम मोदी ने कहा, आज हम सबने एक महत्वपूर्ण व ऐतिहासिक समझौता होते हुए देखा है। इस परियोजना का उद्देश्य भारत, यूरोप और पश्चिम एशिया को रेलवे व समुद्री मार्गों के नेटवर्क के ज़रिए जोड़ना है।'
'[world]','मोरक्को में शुक्रवार को आए भीषण भूकंप के कारण जान गंवाने वालों की संख्या बढ़कर 820 हो गई है। इस भूकंप में जीवित बचे 43-वर्षीय एक शख्स ने एएफपी को बताया कि भूकंप के समय वह बिस्तर पर था। शख्स ने कहा, मुझे लगा कि मेरा बिस्तर उड़ जाएगा। मैं अर्धनग्न अवस्था में सड़क की ओर भागा था।'
'[world, national]','जी20 समिट के लिए भारत आए जर्मन चांसलर ओलाफ शॉल्ज़ शनिवार को प्रधानमंत्री नरेंद्र मोदी से मुलाकात के दौरान आईपैच पहने नज़र आए। 65 वर्षीय ओलाफ को पिछले हफ्ते जॉगिंग के दौरान चेहरे पर चोट लग गई थी। उनके प्रवक्ता के मुताबिक, ओलाफ को मामूली चोटें आई हैं और उन्हें अगले कुछ दिनों तक आईपैच पहनना होगा।'
'[world, national]','प्रधानमंत्री नरेंद्र मोदी ने नई दिल्ली जी20 लीडर्स समिट डेक्लरेशन को अपनाने की घोषणा की है। पीएम मोदी ने शेरपा और मंत्रियों को बधाई देते हुए कहा, खुशखबरी मिली है…जी20 लीडर्स समिट डेक्लरेशन पर सहमति बन गई है। इससे पहले जी20 के नेता यूक्रेन युद्ध के संदर्भ में इस्तेमाल की गई भाषा पर आम सहमति बनाने में विफल रहे थे।'
'[world, national]','यूके के प्रधानमंत्री ऋषि सुनक और उनकी पत्नी अक्षता मूर्ति ने शुक्रवार रात सेंट्रल दिल्ली में सैर की जिसकी तस्वीर सामने आई है। एक अधिकारी ने कहा कि वे डिनर के लिए इंपीरियल होटल गए थे। सुनक ने प्रधानमंत्री बनने के बाद अपनी पहली भारत यात्रा को खास बताते हुए भारत के दामाद कहे जाने पर मज़ाक किया था।'
'[world]','मोरक्को में शुक्रवार रात 6.8 तीव्रता का शक्तिशाली भूकंप आने से एक रिहायशी इमारत पूरी तरह ढह गई जिसका वीडियो सामने आया है। सोशल मीडिया पर सामने आए कई वीडियोज़ में लोग अपने घरों और इमारतों से निकलकर भागते दिख रहे हैं। भूकंप के कारण मोरक्को में कम-से-कम 632 लोगों की मौत हुई है और 329 लोग घायल हैं।'
'[world]','भारत की अध्यक्षता में दिल्ली में हो रहे जी20 शिखर सम्मेलन का शनिवार को पहला सत्र शुरू होते ही अफ्रीकी संघ जी20 का स्थाई सदस्य बन गया। प्रधानमंत्री नरेंद्र मोदी ने अपने संबोधन के दौरान कोमोरोस के राष्ट्रपति और अफ्रीकी संघ के अध्यक्ष अज़ाली असौमानी को जी20 के स्थायी सदस्य के तौर पर अपनी सीट लेने के लिए आमंत्रित किया।'
'[world, national]','मोरक्को में आए तेज़ भूकंप से हुई तबाही और कम-से-कम 296 लोगों की मौत होने पर प्रधानमंत्री नरेंद्र मोदी ने शोक व्यक्त किया और कहा कि भारत मोरक्को को हर संभव सहायता देने के लिए तैयार है। प्रधानमंत्री मोदी ने मृतकों के परिजनों के प्रति संवेदना व्यक्त कर घायलों के जल्द ठीक होने की भी कामना की है।'
'[world, national]','जी20 समिट के लिए भारत आए अमेरिकी राष्ट्रपति जो बाइडन ने प्रधानमंत्री नरेंद्र मोदी से हुई मुलाकात की एक तस्वीर शेयर की है। उन्होंने ट्वीट किया, प्रधानमंत्री मोदी आपको देखकर बहुत अच्छा लगा...जी20 समिट के दौरान हम सुनिश्चित करेंगे कि अमेरिका और भारत की साझेदारी इतिहास के किसी भी समय की तुलना में अधिक मज़बूत, घनिष्ठ और ज़्यादा गतिशील हो।'
'[world, national]','भारत में वॉन्टेड लश्कर-ए-तैयबा के शीर्ष कमांडर अबू कासिम की शुक्रवार को पाकिस्तान के कब्ज़े वाले कश्मीर (पीओके) की एक मस्जिद में बंदूकधारियों ने गोली मारकर हत्या कर दी। वह जनवरी 2023 में राजौरी (जम्मू-कश्मीर) के ढांगरी गांव में हुए आतंकी हमले के मुख्य साज़िशकर्ताओं में से एक था। इस हमले में 7 लोगों की मौत हुई थी।'
'[world, national]','जी-20 शिखर सम्मेलन के लिए भारत आए ब्रिटेन के प्रधानमंत्री ऋषि सुनक ने कहा है कि उन्हें हिंदू होने पर गर्व है। उन्होंने कहा, भारत में रहने के दौरान मैं मंदिर जाऊंगा। मेरे पास जन्माष्टमी मनाने का समय नहीं था लेकिन अगर मंदिर गया तो इसकी भरपाई कर सकूंगा। बकौल खबर, सुनक अपनी पत्नी के साथ अक्षरधाम मंदिर (दिल्ली) जाएंगे।'
'[world, national]','जी-20 सम्मलेन के लिए भारत पहुंचे अमेरिकी राष्ट्रपति जो बाइडन और प्रधानमंत्री नरेंद्र मोदी के बीच हुई द्विपक्षीय बैठक के बाद साझा बयान जारी किया गया है। बाइडन ने चंद्रयान-3 की सफल लैंडिंग के लिए प्रधानमंत्री को बधाई दी और संयुक्त राष्ट्र सुरक्षा परिषद (यूएनएससी) में भारत की स्थाई सदस्यता का अमेरिका द्वारा समर्थन करने की बात भी दोहराई है।'
'[world]','मोरक्को सरकार ने बताया है कि देश में शुक्रवार रात 6.8-तीव्रता का भूकंप आने के बाद कम-से-कम 296 लोगों की मौत हो गई है। सरकार ने बताया कि 153 घायलों को अस्पतालों में भेजा गया है और सबसे ज़्यादा नुकसान शहरों व कस्बों के बाहर हुआ। लोगों ने मलबे में बदल चुकीं इमारतों की तस्वीरें और वीडियो पोस्ट किए हैं।'
'[world, national]','अमेरिका में भारतीय-श्रीलंकाई मूल की डेमोक्रेटिक पार्टी की नेता शिवंती सथनंदन पर उनके बच्चों के सामने अज्ञात बंदूकधारियों ने हमला कर उन्हें लहूलुहान कर दिया और उनकी कार लेकर फरार हो गए। शिवंती ने कहा कि इस हमले में उनका एक पैर टूट गया है, सिर पर गहरे घाव हैं व पूरे शरीर पर चोटें आई हैं।'
'[world, business]','तुर्किये के क्रिप्टोकरेंसी एक्सचेंज प्लैटफॉर्म थोडेक्स के सीईओ फारुक फतेह ओज़र को $2 अरब की धोखाधड़ी के आरोप में 11,196 साल जेल की सज़ा मिली है। अभियोजकों ने 29-वर्षीय ओज़र को मनी लॉन्डरिंग व धोखाधड़ी करने के लिए 40,562 साल जेल की सज़ा की मांग की थी। ओज़र के भाइयों को भी 11,196 साल जेल की सज़ा सुनाई गई है।'
'[world, national]','दिल्ली में होने वाले जी20 समिट में हिस्सा लेने के लिए कई वैश्विक नेता राष्ट्रीय राजधानी पहुंच चुके हैं। इनमें यूके के प्रधानमंत्री ऋषि सुनक, दक्षिण अफ्रीका के राष्ट्रपति सिरिल रामाफोसा, आईएमएफ की एमडी क्रिस्टलीना जॉर्जीवा, यूएन के महासचिव एंटोनियो गुटेरेश और जापान के प्रधानमंत्री फुमियो किशिदा समेत अन्य शामिल हैं। अमेरिकी राष्ट्रपति जो बाइडन भी शुक्रवार शाम तक पहुंचे।'
'[world, national]','अमेरिकी राष्ट्रपति जो बाइडन दो दिवसीय जी20 शिखर सम्मेलन में शामिल होने के लिए शुक्रवार शाम नई दिल्ली पहुंच गए। केंद्रीय मंत्री वीके सिंह ने एयरपोर्ट पर बाइडन का स्वागत किया। गौरतलब है कि बाइडन कुछ ही देर में प्रधानमंत्री नरेंद्र मोदी से उनके आवास पर मुलाकात करेंगे और दोनों नेता जी20 समिट से इतर द्विपक्षीय वार्ता करेंगे।'
'[world, national]','केंद्रीय मंत्री वीके सिंह जी20 समिट के लिए दिल्ली आ रहे अमेरिकी राष्ट्रपति जो बाइडन और चीनी प्रधानमंत्री ली चियांग का स्वागत करेंगे। केंद्रीय मंत्री अनुप्रिया पटेल फ्रांसीसी राष्ट्रपति इमैनुएल मैक्रों का स्वागत करेंगी। वहीं, केंद्रीय मंत्री अश्विनी कुमार चौबे ने यूके के प्रधानमंत्री ऋषि सुनक जबकि केंद्रीय मंत्री शोभा करंदलाजे ने इटली की प्रधानमंत्री जॉर्जिया मेलोनी का स्वागत किया।'
'[world, national]','आईएमएफ की एमडी क्रिस्टलीना जॉर्जीवा जी20 समिट में भाग लेने के लिए गुरुवार को दिल्ली पहुंचीं और एयरपोर्ट पर उनका पारंपरिक लोक नृत्य से स्वागत किया गया। इस दौरान जॉर्जीवा ने लोक संगीत पर डांस किया जिसका वीडियो ऑनलाइन सामने आया है। गौरतलब है कि जी20 समिट 9-10 सितंबर को प्रगति मैदान (दिल्ली) के भारत मंडपम में आयोजित किया जाएगा।'
'[world]','2022 में एक प्लेन क्रैश के बाद अमेज़न वर्षावन में 13 दिनों तक फंसे रहे ओटावियो ऑगस्टो मुन्होज़ द सिल्वा नामक पायलट की दूसरे प्लेन क्रैश में मौत हो गई है। उनका विमान 28 अगस्त को वेनेज़ुएला और ब्राज़ील की सीमा के पास दुर्घटनाग्रस्त हुआ। ओटावियो के कज़न के मुताबिक, उनका शव पांच दिनों तक पानी में पड़ा रहा।'
'[world]','ब्रिटिश कोलंबिया (कनाडा) में एक हिंदू मंदिर की दीवार पर काले पेंट से पंजाब भारत नहीं है लिखा मिला जिसकी तस्वीरें सामने आई हैं। वहीं, कथित तौर पर प्रधानमंत्री नरेंद्र मोदी के खिलाफ आपत्तिजनक शब्द भी लिखे मिले हैं। गौरतलब है कि कनाडा में अगस्त महीने में भी एक हिंदू मंदिर में तोड़फोड़ की गई थी।'
'[world]','स्पेन के राष्ट्रपति पेद्रो सांशेज़ ने X पर बताया है कि गुरुवार को वह कोविड-19 पॉज़िटिव पाए गए जिसके चलते दिल्ली में होने वाले जी20 शिखर सम्मेलन में शामिल नहीं हो पाएंगे। उन्होंने X पर लिखा, जी20 सम्मेलन में उनके देश का प्रतिनिधित्व स्पेन के उप-राष्ट्रपति, विदेश मामलों व आर्थिक मामलों के मंत्री करेंगे। उन्होंने लिखा, मैं फिलहाल ठीक हूं।'
'[world]','केंटकी (अमेरिका) में लुइविल शहर के मेयर क्रेग ग्रीनबर्ग ने 3 सितंबर को सनातन धर्म दिवस घोषित किया है। लुइविल के हिंदू मंदिर में एक उत्सव के दौरान डिप्टी मेयर बारबरा सेक्स्टन स्मिथ ने इसकी आधिकारिक घोषणा की। यह घोषणा तमिलनाडु के मंत्री उदयनिधि स्टालिन के बयान सनातन धर्म का खात्मा होना चाहिए पर विवाद के बीच हुई है।'
'[world, technology]','वॉल स्ट्रीट जर्नल की रिपोर्ट के अनुसार, चीन ने केंद्रीय एजेंसियों के अधिकारियों को काम पर एप्पल के आईफोन न लाने का आदेश दिया है। कुछ कर्मचारियों से कहा गया कि अगर उनके आईफोन से कोई समस्या आई तो वे ज़िम्मेदार होंगे। बकौल रिपोर्ट, चीन में सरकार समर्थित एजेंसियों और सरकारी कंपनियों तक यह बैन लागू करने की योजना है।'
'[world]','बांग्लादेश की प्रधानमंत्री शेख हसीना ने गुरुवार को जन्माष्टमी के अवसर पर देश के हिंदू समुदाय से कहा कि वे खुद को अल्पसंख्यक नहीं समझें। उन्होंने कहा, मैं चाहती हूं कि आप सभी अपने-अपने धर्मों का पालन करें और यह देश सभी तबकों का है। बकौल हसीना, जो यहां पैदा हुए हैं वो यहीं की संतान हैं।'
'[world]','अमेरिकी राष्ट्रपति जो बाइडन की उम्र से जुड़े सवालों के चलते आपातकालीन परिस्थिति में उनकी भूमिका को लेकर उप-राष्ट्रपति कमला हैरिस ने कहा है कि बाइडन अपना कार्यकाल पूरा करने में असमर्थ होते हैं तो वह राष्ट्रपति पद संभालने के लिए तैयार हैं। उन्होंने कहा, जब उप-राष्ट्रपति शपथ लेते हैं तो उन्हें अपनी ज़िम्मेदारियों को लेकर स्पष्ट होना चाहिए।'
'[world]','मेक्सिको के सुप्रीम कोर्ट ने अबॉर्शन को अपराध की श्रेणी से हटा दिया है। बकौल कोर्ट, गर्भपात कराने पर दंडित करने वाली व्यवस्था असंवैधानिक है और यह महिलाओं के मानवाधिकार का हनन है। यह फैसला दो साल पहले कोवाओविला राज्य में मौजूदा कानून को चुनौती देने वाली याचिका के पक्ष में कोर्ट द्वारा सुनाए गए फैसले के बाद आया है।'
'[world]','केंद्र द्वारा देश का नाम इंडिया की जगह सिर्फ भारत किए जाने की रिपोर्ट्स पर प्रतिक्रिया में संयुक्त राष्ट्र ने कहा है, हमें जब भी नाम बदलने के अनुरोध मिलते हैं...हम उन पर विचार करते हैं। हालांकि, सरकार ने इन रिपोर्ट्स को अफवाह बताया है। दरअसल, जी20 समिट के आधिकारिक डिनर के न्योते में प्रेसिडेंट ऑफ भारत लिखा गया था।'
'[world, national]','भारत में होने वाले जी20 शिखर सम्मेलन में चीनी राष्ट्रपति शी जिनपिंग के नहीं आने पर विदेश मंत्री एस जयशंकर ने प्रतिक्रिया दी है। उन्होंने कहा, यह कोई असामान्य बात नहीं है। पहले भी कुछ राष्ट्रपति/प्रधानमंत्री किसी कारणवश जी20 सम्मेलन में शामिल नहीं हुए हैं इसलिए जिनपिंग के नहीं आने का भारत-चीन के रिश्ते से कोई लेना-देना नहीं है।'
'[world, national]','प्रधानमंत्री नरेंद्र मोदी 20वें आसियान-भारत शिखर सम्मेलन व 18वें पूर्वी एशिया शिखर सम्मेलन में भाग लेने के लिए गुरुवार को जकार्ता (इंडोनेशिया) पहुंचे। फ्लाइट से उतरते ही इंडोनेशिया के परंपरागत तरीके से प्रधानमंत्री मोदी का स्वागत किया गया और उन्हें शॉल ओढ़ाया गया। होटल पहुंचने पर भारतीय समुदाय के सदस्यों ने प्रधानमंत्री के स्वागत में सांस्कृतिक नृत्य भी पेश किया।'
'[world]','तुर्किये (पहले तुर्की), नीदरलैंड्स (हॉलैंड), म्यांमार (बर्मा), श्रीलंका (सीलोन) और ईरान (पर्शिया) समेत कई देश आधिकारिक रूप से अपना नाम बदल चुके हैं। रिपब्लिक ऑफ मैसेडोनिया का नाम बदलकर रिपब्लिक ऑफ नॉर्थ मैसेडोनिया, चेक रिपब्लिक का चेकिया, सियाम का किंगडम ऑफ थाईलैंड और कैम्पोचिया का कंबोडिया, अफ्रीकी देश स्वाज़ीलैंड का इस्वातिनी व केप वर्ड का काबो वर्ड हो चुका है।'
'[world]','चीन की ओर से जारी नए नक्शे के खिलाफ जापान ने अपना विरोध दर्ज कराया है। दरअसल, चीन ने नए नक्शे में ईस्ट चाइना सी में स्थित उन द्वीपों को अपने क्षेत्र में दिखाया है जिन पर जापान दावा करता है। गौरतलब है कि भारत, फिलीपींस, मलेशिया, वियतनाम और ताइवान भी चीन के नए नक्शे का विरोध कर चुके हैं।'
'[world, national]','प्रधानमंत्री नरेंद्र मोदी 20वें आसियान-भारत शिखर सम्मेलन व 18वें पूर्वी एशिया शिखर सम्मेलन में भाग लेने के लिए बुधवार रात जकार्ता (इंडोनेशिया) रवाना हो गए। उन्होंने कहा, इंडोनेशिया के राष्ट्रपति जोको विडोडो के निमंत्रण पर आसियान बैठक में भाग लेने जा रहा हूं। आसियान नेताओं संग भारत की साझेदारी को लेकर भविष्य की रूपरेखा पर चर्चा के लिए उत्सुक हूं।'
'[world, national]','ब्रिटेन के प्रधानमंत्री ऋषि सुनक ने जी20 शिखर सम्मेलन को लेकर पीटीआई-भाषा से कहा है, भारत की विविधता व असाधारण सफलताओं का अर्थ है कि यह जी20 की अध्यक्षता के लिए सही समय पर सही देश है। उन्होंने कहा, प्रधानमंत्री नरेंद्र मोदी के नेतृत्व की सराहना करता हूं। वैश्विक स्तर पर भारत को नेतृत्व करते देखना अद्भुत है।'
'[world]','अमेरिका के प्रिंस जॉर्ज काउंटी में एक महिला संग सरकारी गाड़ी की बैक सीट की ओर जाते दिखे पुलिस अधिकारी को निलंबित कर दिया गया है। अधिकारी का एक वीडियो वायरल हुआ था जिसमें वह कार में बैठने से पहले महिला को किस करते भी दिखे थे। पुलिस ने कहा, जांच और पुष्टि होने के बाद अतिरिक्त जानकारी साझा करेंगे।'
'[world]','वॉल स्ट्रीट जर्नल के अनुसार, चीन ने सरकारी अधिकारियों के लिए कार्यस्थल पर एप्पल के आईफोन और अन्य विदेशी कंपनियों के स्मार्टफोन इस्तेमाल नहीं करने का आदेश जारी किया है। हालांकि, रिपोर्ट में एप्पल के अलावा अन्य फोन निर्माताओं का नाम नहीं लिखा गया है। बकौल रिपोर्ट, यह स्पष्ट नहीं है कि कितने बड़े पैमाने पर इसे लागू किया जाएगा।'
'[world]','कराची (पाकिस्तान) में एक निजी स्कूल के इरफान गफूर मेमन नामक प्रिंसिपल को 45 महिलाओं का रेप करने और पीड़िताओं के वीडियो के ज़रिए उन्हें ब्लैकमेल करने को लेकर गिरफ्तार किया गया है। आरोपी का एक महिला शिक्षक के साथ अश्लील वीडियो ऑनलाइन सामने आया था और वह नौकरी देने की आड़ में शिक्षकों का यौन उत्पीड़न करता था।'
'[world]','अमेरिकी राष्ट्रीय सुरक्षा सलाहकार जेक सुलिवन ने कहा है कि रूस को हथियार मुहैया कराना उत्तर कोरिया के लिए अच्छा नहीं होगा और अगर उसने यूक्रेन में इस्तेमाल के लिए रूस को हथियार मुहैया कराए तो उसे इसकी कीमत चुकानी पड़ेगी। उत्तर कोरिया के शीर्ष नेता किम जोंग-उन इस महीने रूस में राष्ट्रपति व्लादिमीर पुतिन से मुलाकात कर सकते हैं।'
'[world, national]','वाइट हाउस ने बताया है कि अमेरिकी राष्ट्रपति जो बाइडन की दूसरी कोविड-19 रिपोर्ट नेगेटिव आई है और वह दिल्ली में होने वाले जी20 सम्मेलन में भाग लेंगे। अमेरिकी राष्ट्रपति बाइडन शुक्रवार को दिल्ली में प्रधानमंत्री नरेंद्र मोदी के साथ द्विपक्षीय बैठक भी करेंगे। दरअसल, अमेरिका की प्रथम महिला जिल बाइडन कोरोना वायरस से संक्रमित पाई गई थीं।'
'[world, national]','दिल्ली में 9-10 सितंबर को होने वाले जी20 शिखर सम्मलेन में भाग लेने के लिए नाइजीरियाई राष्ट्रपति बोला टीनुबू भारत पहुंच गए हैं। 2023 में कार्यभार संभालने के बाद से राष्ट्रपति टीनुबू की यह पहली भारत यात्रा है। राष्ट्रपति के विशेष सलाहकार के अनुसार, टीनुबू जी20 शिखर सम्मेलन के मौके पर नाइजीरिया-भारत राष्ट्रपति गोलमेज सम्मेलन को संबोधित करेंगे।'
'[world]','चीन में 38 साल और 55 साल के 2 श्रमिकों ने ग्रेट वॉल ऑफ चाइना से शॉर्टकट बनाने के लिए एक्सकेवेटर का इस्तेमाल कर इसका एक हिस्सा क्षतिग्रस्त कर दिया। यह नुकसान मिंग वंश (14वीं से 17वीं शताब्दी) के समय की ग्रेट वॉल के एक हिस्से को हुआ। ग्रेट वॉल ऑफ चाइना 1987 से यूनेस्को का वैश्विक धरोहर स्थल है।'
'[world]','जर्मनी का सबसे बड़ा हिंदू मंदिर श्री गणेश मंदिर राजधानी बर्लिन में बनकर तैयार हो गया है जिसके नवंबर में खुलने की उम्मीद है। बकौल रिपोर्ट्स, 70-वर्षीय विल्वनाथन कृष्णमूर्ति के प्रयासों के बाद यह मंदिर 20-वर्षों में बनकर तैयार हुआ। कृष्णमूर्ति ने बताया कि मंदिर में भगवान अभी विराजमान नहीं हो पाए हैं और मूर्तियों को भारत से लाया जाएगा।'
'[world]','स्पेन में मूसलाधार बारिश के बाद राजधानी मैड्रिड में अंडरग्राउंड मेट्रो में पानी घुस गया और वहां कई गलियां छोटी नहरों जैसी नज़र आने लगीं। एक यात्री ने बताया, पानी दूसरी मंज़िल तक...आ गया था। स्पेन में कई सड़कों, मेट्रो और हाई-स्पीड ट्रेन सेवाओं को बंद कर दिया गया है। बाढ़ में अब तक 3 लोगों की मौत हुई है।'
'[world, national]','दिल्ली में जी20 समिट में भाग लेने वाले वैश्विक नेताओं में अमेरिकी राष्ट्रपति जो बाइडन, कनाडाई प्रधानमंत्री जस्टिन ट्रूडो, जापानी प्रधानमंत्री फुमियो किशिदा और जर्मन चांसलर ओलाफ शॉल्ज़ शामिल हैं। रूसी राष्ट्रपति व्लादिमीर पुतिन और चीनी राष्ट्रपति शी जिनपिंग समिट में शामिल नहीं होंगे। वहीं, इटली की प्रधानमंत्री जॉर्जिया मेलोनी ने अब तक अपने आने की पुष्टि नहीं की है।'
'[world, national]','सिंगापुर की एक अदालत ने 12-वर्षीय लड़की से सुपर मार्केट में छेड़छाड़ करने के दोषी भारतीय मूल के 51-वर्षीय शख्स को 5 महीने जेल की सज़ा सुनाई है। गौरतलब है, शख्स ने जुलाई 2022 में अपनी मां के साथ सुपर मार्केट गई लड़की को गलत तरीके से छुआ था। घटना के समय शख्स नशे की हालत में था।'
'[world]','ऑकलैंड (न्यूज़ीलैंड) में एक महिला के पेट से डिनर प्लेट जितना बड़ा सर्जिकल टूल निकाला गया है। डिलीवरी के बाद 18-माह से दर्द सह रही महिला को सीटी स्कैन कराने पर पेट में उपकरण छूटने का पता चला। न्यूज़ीलैंड हेल्थ ऐंड डिसेबिलिटी कमिश्नर के अनुसार, 2-वर्षों में ऑकलैंड में मरीज़ के शरीर में उपकरण छूटने का यह दूसरा मामला है।'
'[world]','सिंगापुर में भारतीय मूल के रैपर सुभाष नायर को ऑनलाइन पोस्ट के ज़रिए नस्लीय और धार्मिक समूहों के बीच दुर्भावना को बढ़ावा देने की कोशिश करने के आरोप में 6 सप्ताह की जेल की सज़ा सुनाई गई है। नायर को जुलाई 2019 से मार्च 2021 के बीच ऐसे पोस्ट करने को लेकर 23 जुलाई को दोषी करार दिया गया था।'
'[world, business]','इंडोनेशिया ने ओपनएआई के सीईओ सैम ऑल्टमैन को अपना पहला गोल्डन वीज़ा दिया जिससे उन्हें एयरपोर्ट पर जांच और प्रवेश-निकास में वरीयता मिलेगी। 5-10 साल वाले गोल्डन वीज़ा का लक्ष्य विदेशी और कॉर्पोरेट निवेशकों को आकर्षित करना है। 5 साल वाले वीज़ा के लिए निवेशकों को इंडोनेशिया में $2.5 मिलियन और 10 साल के लिए $5 मिलियन निवेश करने होंगे।'
'[world, national]','जी20 19 देशों और यूरोपीय संघ का एक वैश्विक समूह है। 19 देशों में अर्जेंटीना, ऑस्ट्रेलिया, ब्राज़ील, कनाडा, चीन, फ्रांस, जर्मनी, भारत, इंडोनेशिया, इटली, जापान, दक्षिण कोरिया, मेक्सिको, रूस, सऊदी अरब, दक्षिण अफ्रीका, तुर्किये, यूके और अमेरिका शामिल हैं। जी20 देश वैश्विक जीडीपी का तकरीबन 85% और वैश्विक व्यापार के 75% से अधिक हिस्से का प्रतिनिधित्व करते हैं।'
'[world, technology]','टेक्सस (अमेरिका) में विशाल डायनासोर के पदचिह्न मिले हैं और माना जा रहा है कि ये लगभग 110 मिलियन साल पहले के हैं। ये निशान दो प्रकार के डायनासोरों ऐक्रोकैंथोसॉरस और सॉरोपोसाइडन के हो सकते हैं। टेक्सस के डायनासोर वैली स्टेट पार्क में गर्मी के कारण नदी का कुछ हिस्सा सूखने के बाद पैरों के निशान दिखने लगे थे।'
'[world]','बार्सिलोना जा रही डेल्टा की एक फ्लाइट में एक यात्री को दस्त होने के चलते उड़ान को अमेरिका लौटना पड़ा है। पायलट ने कहा, यह एक बायोहैज़र्ड मुद्दा है। यात्री को बुरी तरह दस्त हो गया था और फ्लाइट में जगह-जगह गंदगी फैल गई थी। वहीं, एक यात्री ने इस घटना पर कहा, फ्लाइट बहुत गंदी हो गई थी।'
'[world, national]','विश्व स्वास्थ्य संगठन (डब्ल्यूएचओ) ने भारत और तुर्किये में लिवर से जुड़ी बीमारी के इलाज से संबंधित नकली दवा को लेकर अलर्ट जारी किया है। डब्ल्यूएचओ ने डेफिटेलियो (डिफाइब्रोटाइड सोडियम) के नकली बैच को लेकर लोगों को आगाह किया है। बकौल डब्ल्यूएचओ, यह नकली दवाई भारत और तुर्किये के बाज़ारों में क्रमश: अप्रैल 2023 और जुलाई 2023 में मिली थी।'
'[world]','टिक-टॉक स्टार हरीम शाह का दावा है कि एक हफ्ते पहले उनके पति बिलाल को किडनैप कर लिया गया। बकौल हरीम, वे दोनों लंदन में थे लेकिन बिलाल को काम से पाकिस्तान लौटना पड़ा था जहां सादे कपड़ों में कुछ लोगों ने उन्हें अगवा किया। हरीम ने पीएमएल-एन की नेता मरयम नवाज़ पर उनका अपहरण कराने का आरोप लगाया है।'
'[world]','जी20 समिट में शामिल होने के लिए अमेरिकी राष्ट्रपति जो बाइडन के भारत दौरे पर आने से पहले उनकी पत्नी जिल बाइडन कोविड-19 पॉज़िटिव पाई गई हैं। हालांकि, बाइडन की कोविड-19 रिपोर्ट नेगेटिव है। वाइट हाउस के मुताबिक, राष्ट्रपति बाइडन 7 सितंबर को भारत दौरे के लिए रवाना होंगे और 9-10 सितंबर को होने वाले जी20 समिट में हिस्सा लेंगे।'
'[world, national]','दिल्ली में 9-10 सितंबर को भारत की अध्यक्षता में जी20 सम्मेलन का आयोजन होगा जिसमें कई वैश्विक नेताओं के हिस्सा लेने की संभावना है। सम्मेलन के मुख्य बिंदुओं में विकासशील देशों को अधिक ऋण देना, ऋण देने के वैश्विक नियमों में सुधार, क्रिप्टोकरेंसी के नियमन और देशों के आपसी विवाद का ऊर्जा व खाद्य सुरक्षा पर प्रभाव शामिल हैं।'
'[world]','जैव विविधता पर यूएन कन्वेंशन के एक पैनल ने बताया है कि दुनियाभर में 37,000 से अधिक एलियन प्रजातियां सूचीबद्ध की गई हैं। पैनल की रिपोर्ट में चेतावनी दी गई है कि बढ़ती आबादी और जलवायु परिवर्तन आदि के साथ आक्रामक एलियन प्रजातियों का असर भी बढ़ेगा। एलियन प्रजातियां वे हैं जो अपने हैबिटेट के बाहर पैदा होती हैं।'
'[world]','नेवाडा (अमेरिका) के ब्लैक रॉक डेज़र्ट में 24-घंटों के अंदर 2-3 महीनों जितनी बारिश होने के बाद कुछ सेलेब्रिटीज़ सहित 70,000 से अधिक लोग बर्निंग मैन फेस्टिवल में फंसे हुए हैं। बर्निंग मैन ब्लैक रॉक सिटी के रेगिस्तानी इलाके में एक हफ्ते तक चलने वाला आर्ट और सेल्फ-एक्सप्रेशन पर केंद्रित फेस्टिवल है। इसमें अधिकतर इन्फ्लुएंसर्स, सेलेब्रिटीज़ और अरबपति पहुंचते हैं।'
'[world, business]','तुर्किये सरकार द्वारा सोमवार को जारी आंकड़ों के अनुसार देश की मुद्रास्फीति पिछले महीने 60% तक पहुंच गई। करों और ईंधन की कीमतों में बढ़ोतरी के कारण अगस्त महीने में मुद्रास्फीति बढ़कर 58.9% पहुंच गई जो दिसंबर 2022 के बाद सर्वाधिक है जबकि जुलाई में यह 47.8% थी। अर्थशास्त्री टिमोथी ऐश ने इसे बहुत भयानक मुद्रास्फीति बताया है।'
'[world]','कनाडाई अधिकारियों ने खालिस्तान जनमत संग्रह करवाने की अपनी अनुमति को वापस ले लिया है। दरअसल, 10 सितंबर को कनाडा के एक स्कूल में जनमत संग्रह का आयोजन होने वाला था। स्कूल के प्रवक्ता रिटिंडर मैथ्यू ने बताया कि कार्यक्रम के लिए जो रेंटल ऐग्रीमेंट किया गया था उसमें उल्लंघन किए जाने के कारण इसे रद्द कर दिया गया है।'
'[world, national]','भारत में होने वाले जी20 शिखर सम्मेलन में चीनी राष्ट्रपति शी जिनपिंग नहीं आएंगे। चीन के विदेश मंत्रालय ने सोमवार को बताया कि जिनपिंग की जगह सम्मेलन में प्रधानमंत्री ली कियांग भाग लेंगे। गौरतलब है, भारत के विशेष सचिव द्वारा जिनपिंग की उपस्थिति पर चीन से पुष्टि की प्रतीक्षा कर रहे हैं कहे जाने के बाद बयान जारी किया गया।'
'[world]','अमेरिकी राष्ट्रपति जो बाइडन ने रविवार को कहा कि दिल्ली (भारत) में होने वाले जी20 समिट में चीनी राष्ट्रपति शी जिनपिंग के शामिल न होने की खबर से उन्हें निराशा हुई है। उन्होंने कहा, मैं निराश हूं लेकिन मेरी उनसे (शी जिनपिंग) मुलाकात होने वाली है। रिपोर्ट्स के मुताबिक, शी जिनपिंग की जगह प्रधानमंत्री ली केकियांग भारत आ सकते हैं।'
'[world]','पाकिस्तान के पंजाब प्रांत में कथित तौर पर व्यभिचार में लिप्त रहने के आरोप में एक महिला की पत्थर मार-मारकर हत्या कर दी गई। महिला के पति ने अपने दोनों भाइयों के साथ मिलकर पीड़िता को पेड़ से बांध दिया और उस पर पत्थर मारने से पहले उसे बुरी तरह से प्रताड़ित भी किया गया। आरोपी अभी फरार हैं।'
'[world, business, national]','कनाडा द्वारा भारत के साथ प्रस्तावित व्यापार समझौते पर बातचीत रोकने के बाद ओटावा स्थित बिज़नेस काउंसिल ऑफ कनाडा (बीसीसी) के अध्यक्ष और सीईओ गोल्डी हैदर ने कहा है कि यह दुर्भाग्यपूर्ण है। उन्होंने कहा, उम्मीद है कि यह एक अल्प विराम होगा। मई में दोनों देशों ने इस साल शुरुआती समझौते पर बात फाइनल करने का लक्ष्य रखा था।'
'[world, sports]','पाकिस्तान के पूर्व प्रधानमंत्री शहबाज़ शरीफ ने एशिया कप-2023 में भारत-पाकिस्तान मैच के दौरान उनमें (भारतीय टीम) शाहीन का सामना करने का दम नहीं है ट्वीट किया जिसको लेकर वह ट्रोल हो रहे हैं। एक सोशल मीडिया यूज़र ने लिखा, हम गरीबों को ज़्यादा परेशान नहीं करते। अन्य यूज़र ने लिखा, अपने देश पर ध्यान दो भाई...क्रिकेट भूल जाओ।'
'[world]','नोबेल फाउंडेशन ने इस साल स्टॉकहोम (स्वीडन) में होने वाले नोबेल पुरस्कार समारोह में भाग लेने के लिए रूसी राजदूत को आमंत्रित करने का फैसला वापस ले लिया है। नोबेल फाउंडेशन ने कहा कि वह बेलारूस और ईरान के राजदूतों को भी आमंत्रित नहीं करेगा। स्वीडन के कई सांसदों ने नोबेल पुरस्कार समारोह का बहिष्कार करने का एलान किया था।'
'[world]','सिंध (पाकिस्तान) में एक अस्पताल के किडनी वॉर्ड में इलाज कराने आई 23-वर्षीय हिंदू महिला का डॉक्टरों ने कथित तौर पर यौन उत्पीड़न किया। डॉक्टरों ने कथित तौर महिला को नशीला पदार्थ देकर उसका रेप किया और बाद में उसे दूसरे अस्पताल में रेफर कर दिया। पीड़िता के माता-पिता ने अस्पतालों में अल्पसंख्यकों की सुरक्षा को लेकर विरोध प्रदर्शन किया।'
'[world]','भारतीय मूल के थरमन शनमुगरत्नम ने सिंगापुर का राष्ट्रपति चुनाव जीता है। अन्य देशों में भारतीय मूल के प्रधानमंत्रियों में ऋषि सुनक (यूके), लिओ एरिक वराडकर (आयरलैंड), एंटोनियो कोस्टा (पुर्तगाल) और प्रविंद जुगनौथ (मॉरिशस) शामिल हैं। गुयाना के राष्ट्रपति डॉक्टर मोहम्मद इरफान अली का जन्म इंडो-गुयाना परिवार में हुआ था। सेशेल्स के राष्ट्रपति वेवल रामकलावन भी भारतीय मूल के हैं।'
'[world]','उत्तर कोरिया ने अमेरिकी और दक्षिण कोरियाई सेना के संयुक्त सैन्य अभ्यास के जवाब में अपनी हथियार परीक्षण गतिविधियों को गति देते हुए शनिवार को समुद्र में कई क्रूज़ मिसाइलें दागीं। दक्षिण कोरियाई सेना ने यह दावा किया। बयान में कहा गया है कि दक्षिण कोरियाई और अमेरिकी खुफिया अधिकारी प्रक्षेपण के विवरण का विश्लेषण कर रहे हैं।'
'[world, business, national]','कनाडा ने शुक्रवार को कहा कि उसने भारत के साथ प्रस्तावित व्यापार समझौते पर बातचीत रोक दी है। एक अधिकारी ने कहा, व्यापार वार्ता लंबी और जटिल प्रक्रिया है...बातचीत को इसलिए रोका है ताकि समझ सकें कि फिलहाल कनाडा किस स्थिति में है। मई में दोनों देशों ने इस साल शुरुआती समझौते पर बात फाइनल करने का लक्ष्य रखा था।'
'[world]','दिल्ली में होने वाले जी20 शिखर सम्मेलन में शामिल होने के लिए अमेरिकी राष्ट्रपति जो बाइडन 7 सितंबर को भारत के लिए रवाना होंगे। वाइट हाउस के मुताबिक, बाइडन जी20 सम्मेलन के अलावा प्रधानमंत्री नरेंद्र मोदी के साथ एक द्विपक्षीय बैठक भी करेंगे। गौरतलब है कि दिल्ली में 9 और 10 सितंबर को जी20 शिखर सम्मेलन आयोजित किया जाएगा।'
'[world]','पेरिस में प्रिंसेस डायना के साथ कार क्रैश में मारे गए फिल्म प्रोड्यूसर डोडी फायद के अरबपति पिता मोहम्मद अल-फायद (94) का निधन हो गया है। अल-फायद 10 साल तक यह साबित करने की कोशिश करते रहे कि डायना और उनके बेटे की हत्या की गई थी। अल-फायद ने शुरुआत में फिज़ी ड्रिंक और फिर सिलाई-मशीन का कारोबार किया था।'
'[world]','अमेरिका के मिसिसिपी में शिकारियों के समूह ने अब तक के सबसे लंबे ऐलीगेटर को पकड़ा है। वन्यजीव व मत्स्य पालन विभाग के मुताबिक, 364 किलोग्राम का यह ऐलीगेटर 14 फीट 3 इंच (4.3 मीटर) लंबा है और इसने 2 इंच से सबसे लंबे ऐलीगेटर का रिकॉर्ड तोड़ा है। शिकारियों को इसे पकड़ने में 7 घंटे लगे।'
'[world, national]','भारतीय मूल के 66-वर्षीय थरमन शनमुगरत्नम शुक्रवार को सिंगापुर के 9वें राष्ट्रपति के रूप में चुने गए। पेशे से अर्थशास्त्री शनमुगरत्नम 2001 से राजनीति से जुड़े हैं और वह 2011-2019 तक सिंगापुर के उप-प्रधानमंत्री और 2007-2015 तक देश के वित्त मंत्री थे। उन्होंने लंदन स्कूल ऑफ इकोनॉमिक्स से अर्थशास्त्र में बैचलर्स और कैम्ब्रिज यूनिवर्सिटी से मास्टर्स डिग्री ली है।'
'[world]','भारतीय मूल के थरमन शनमुगरत्नम ने 2011 के बाद सिंगापुर में हुए पहले राष्ट्रपति पद का चुनाव जीत लिया है। 66 वर्षीय पूर्व उप-प्रधानमंत्री ने 70.4% वोट के साथ जीत हासिल की। वह सिंगापुर के तीसरे भारतीय मूल के राष्ट्रपति के रूप में कार्यभार संभालेंगे। सिंगापुर में संसदीय लोकतंत्र है और प्रधानमंत्री ली सीन लूंग सरकार के प्रमुख हैं।'
'[world]','रूसी अधिकारियों के मुताबिक, शुक्रवार तड़के एक यूक्रेनी ड्रोन ने कुर्स्क परमाणु ऊर्जा संयंत्र से कुछ किलोमीटर दूर कुरचटोव शहर में एक इमारत पर हमला किया जिससे इमारत का कुछ हिस्सा क्षतिग्रस्त हो गया। बकौल अधिकारी, इसमें कोई हताहत नहीं हुआ है। राज्य परमाणु निगम के अनुसार, वर्तमान में कुर्स्क में 3 रिएक्टर चालू हैं जिनमें से एक बंद है।'
'[world]','पाकिस्तान सरकार ने गुरुवार को देश में पेट्रोल व डीज़ल की कीमतें बढ़ा दीं जिसके बाद दोनों की कीमतें नए रिकॉर्ड स्तर 300 पाकिस्तानी रुपए के पार पहुंच गईं। बकौल वित्त मंत्रालय, पाकिस्तान में अब पेट्रोल का दाम 14.91 पाकिस्तानी रुपए बढ़कर रिकॉर्ड 305.36 पाकिस्तानी रुपए/लीटर जबकि डीज़ल का दाम 18.44 पाकिस्तानी रुपए बढ़कर 311.84 पाकिस्तानी रुपए/लीटर हो गया है।'
'[world, national]','चीन के नए नक्शे को भारत के बाद 4 अन्य देशों ने मानने से इनकार कर दिया है और नक्शे को संप्रभुता पर हमला करने जैसा बताया है। फिलीपींस, मलेशिया, वियतनाम और ताइवान ने इस नक्शे पर कड़ा विरोध जताया है। गौरतलब है, चीन ने नक्शे में भारत के अरुणाचल प्रदेश और अक्साई चिन को अपना हिस्सा बताया था।'
'[world]','जापान के प्रधानमंत्री फुमियो किशिदा ने फुकुशिमा परमाणु ऊर्जा संयंत्र से प्रशांत महासागर में छोड़े जा रहे ट्रीटेड रेडियोऐक्टिव पानी को दूषित कहने के लिए अपने मत्स्य पालन मंत्री टेटसुरो नोमुरा को माफी मांगने को कहा है। किशिदा ने कहा, यह बेहद निराशाजनक है कि नोमुरा ने ऐसी टिप्पणी की। मैंने उनसे अपनी बात को वापस लेने को कहा है।'
'[world]','विमान दुर्घटना में मारे गए रूसी प्राइवेट आर्मी वैगनर ग्रुप के प्रमुख येवगेनी प्रिगोज़िन का एक वीडियो सामने आया है जो कथित तौर पर उनकी मृत्यु से कुछ दिन पहले रिकॉर्ड किया गया था। वीडियो में प्रिगोज़िन ने कहा, जो चर्चा कर रहे हैं मैं जीवित हूं या नहीं, यह (वीडियो) उनके लिए है। मैं अफ्रीका में हूं...सब ठीक है।'
'[world]','अफ्रीकी देश माली में 2020 और फिर 2021 में सैन्य तख्तापलट हुआ था। 2021 में गुयाना में 83-वर्षीय राष्ट्रपति अल्फा कोंडे की गिरफ्तारी के बाद लेफ्टिनेंट-कर्नल मेमेडी ने देश का कार्यभार संभाल लिया था। सूडान में 2021 में जबकि बुर्किना फासो में पिछले साल 2 बार सैन्य तख्तापलट हुआ था। नाइजर और गैबॉन में इस साल सैन्य तख्तापलट हुआ है।'
'[world]','दक्षिण अफ्रीका के जोहानसबर्ग में गुरुवार को 5 मंज़िला इमारत में आग लगने से बच्चों समेत 73 लोगों की मौत हो गई जबकि 52 लोग घायल हुए हैं। इमरजेंसी मैनेजमेंट सर्विसेज़ के अधिकारी ने बताया कि इमारत का सिक्योरिटी गेट बंद था जिसके कारण कई लोग निकल नहीं पाए और इसी गेट पर बड़ी संख्या में लोगों के शव मिले।'
'[world, national]','क्वीन कैमिला ने भारतीय मूल की ब्रिटिश अंडरकवर एजेंट और टीपू सुल्तान की वंशज नूर इनायत खान की तस्वीर का अनावरण किया है। उनका जन्म 1914 में मॉस्को में हुआ था और विश्व युद्ध-II के दौरान वह ब्रिटेन के रॉयल एयरफोर्स में शामिल हुईं। उन्हें ब्रिटेन में वीरता के लिए दिया जाने वाला सर्वोच्च पुरस्कार जॉर्ज क्रॉस मिल चुका है।'
'[world]','किंग चार्ल्स की पत्नी क्वीन कैमिला ने भारतीय मूल की जासूस और टीपू सुल्तान की वंशज नूर इनायत की तस्वीर का रॉयल एयर फोर्स क्लब में अनावरण किया है। इनायत को विश्व युद्ध-II में बतौर ब्रिटिश अंडरकवर एजेंट उनके बलिदान के लिए सम्मानित किया गया। उस कमरे का नाम नूर इनायत खान रूम रखा गया जहां उनकी तस्वीर रखी है।'
'[world]','अफ्रीकी देश गैबॉन के कुछ सैनिकों ने एक टीवी चैनल पर आकर देश में तख्तापलट करने की घोषणा करने के बाद कहा है कि उन्होंने मौजूदा राष्ट्रपति अली बॉन्गो ओंडिम्बा को उनके घर में नज़रबंद किया गया है। सैनिकों के मुताबिक, इसके अलावा बॉन्गो की सरकार के कुछ अन्य नेताओं को हिरासत में लिया गया है।'
'[world, business]','भारतीय विदेश मंत्रालय के प्रवक्ता अरिंदम बागची ने कहा है कि सिंगापुर की खाद्य सुरक्षा की आवश्यकताओं को देखते हुए भारत ने उसे चावल निर्यात करने का फैसला लिया है। बागची के मुताबिक, भारत और सिंगापुर करीबी रणनीतिक साझेदार हैं और उनमें घनिष्ठ आर्थिक संबंध हैं। बकौल बागची, दोनों देशों के बीच मज़बूत जुड़ाव है।'
'[world, national]','कुछ रिपोर्ट्स में सैटेलाइट तस्वीरों का हवाला देते हुए दावा किया गया है कि एलएसी से पूर्व की ओर अक्साई चिन में चीन अपने सैनिकों और हथियारों के लिए सुरंग और बंकर बना रहा है। गौरतलब है, चीन द्वारा अपने नए नक्शे में अरुणाचल प्रदेश और अक्साई चिन को अपना हिस्सा बताने पर भारत ने कड़ा विरोध दर्ज कराया है।'
'[world]','अफ्रीकी देश गैबॉन के कुछ सैनिकों ने एक टीवी चैनल पर आकर देश में तख्तापलट करने की घोषणा की है। सैनिकों के मुताबिक, वे गैबॉन के सभी संस्थानों को भंग कर रहे हैं और उन्होंने मौजूदा शासन को समाप्त कर देश में शांति स्थापित करने का फैसला किया है। बकौल सैनिक, देश की सीमाएं बंद कर दी गई हैं।'
'[world]','पाकिस्तान के कराची में सड़क पर घूमती हुई शेरनी का वीडियो वायरल हुआ है। रिपोर्ट्स के मुताबिक, शेरनी एक वाहन से निकलकर सड़कों पर घूमने लगी थी और उसने बेहद करीब आए एक व्यक्ति पर हमला भी किया था। शेरनी को वन विभाग की टीम ने पकड़ लिया और पुलिस ने उसके मालिक को हिरासत में लिया है।'
'[world]','तुर्किये की कोरेंडन एयरलाइन्स ने बताया है कि वह अपने विमानों में केवल-वयस्क ज़ोन की शुरुआत करेगी। एयरलाइन्स ने कहा, विमान में यह ज़ोन बिना बच्चों के यात्रा करने वाले उन यात्रियों के लिए है जो शांत वातावरण में यात्रा करना चाहते हैं। एयरलाइन्स ने आगे कहा कि इससे बच्चों के साथ यात्रा करने वाले माता-पिता को भी फायदा होगा।'
'[world, national]','अमेरिकी राष्ट्रपति जो बाइडन, यूके के प्रधानमंत्री ऋषि सुनक और कनाडाई प्रधानमंत्री जस्टिन ट्रूडो समेत कई प्रमुख नेता दिल्ली में 9 और 10 सितंबर को आयोजित होने वाले जी20 सम्मेलन में शामिल होंगे। इन नेताओं के अलावा, चीनी राष्ट्रपति शी जिनपिंग, जापानी प्रधानमंत्री फुमियो किशिदा और सऊदी अरब के किंग सलमान बिन अब्दुलअज़ीज़ अल सऊद भी इसमें शामिल होंगे।'
'[world, national]','चीन द्वारा जारी नए नक्शे में अरुणाचल प्रदेश व अक्‍साई चिन को अपना हिस्सा बताए जाने पर भारत ने कड़ा विरोध दर्ज कराया है। भारतीय विदेश मंत्रालय के प्रवक्ता अरिंदम बागची ने कहा, हम इन आधारहीन दावों को खारिज करते हैं, चीन की तरफ से उठाए गए ऐसे कदम सीमा मुद्दे के समाधान को केवल जटिल ही बनाएंगे।'
'[world, national]','चीन ने अपने नए स्टैंडर्ड नक्शे में भारत के अरुणाचल प्रदेश और अक्साई चिन को अपना हिस्सा बताया है। इस पर प्रतिक्रिया देते हुए केंद्रीय विदेश मंत्री एस जयशंकर ने कहा है, बेतुके दावे करने से दूसरे का क्षेत्र आपका नहीं हो जाता है। जयशंकर ने आगे कहा कि चीन को ऐसे नक्शे जारी करने की आदत है।'
'[world, miscellaneous]','शिकागो यूनिवर्सिटी के एनर्जी पॉलिसी इंस्टिट्यूट (ईपीआईसी) के नए एयर क्वॉलिटी लाइफ इंडेक्स के मुताबिक, बांग्लादेश सबसे प्रदूषित देश है जिसके बाद भारत, नेपाल, पाकिस्तान और मंगोलिया का स्थान है। सबसे प्रदूषित 10 देशों में म्यांमार, डेमोक्रेटिक रिपब्लिक ऑफ कॉन्गो, रिपब्लिक ऑफ कॉन्गो, रवांडा और बुरुंडी शामिल हैं। बकौल ईपीआईसी, बढ़ती जनसंख्या के कारण दक्षिण एशिया की वायु गुणवत्ता गिरी।'
'[world]','इस्लामाबाद हाईकोर्ट ने तोशाखाना भ्रष्टाचार मामले में पाकिस्तान तहरीक-ए-इंसाफ पार्टी के प्रमुख और पूर्व पाकिस्तानी प्रधानमंत्री इमरान खान की सज़ा पर मंगलवार को रोक लगा दी। पाकिस्तान की एक अदालत ने उन्हें इस मामले में 3 साल की जेल की सज़ा सुनाई थी। इसके बाद पाकिस्तानी चुनाव आयोग ने इमरान को 5 साल के लिए अयोग्य घोषित कर दिया था।'
'[world]','पाकिस्तानी मीडिया के मुताबिक, अटक जेल के अधिकारियों ने कोर्ट में कहा है कि जेल में बंद देश के पूर्व प्रधानमंत्री इमरान खान को घी में पकाया गया देसी चिकन और मटन दिया जा रहा है। उनकी सुरक्षा में अस्थायी रूप से कम-से-कम 53 जेलकर्मी तैनात किए गए हैं। इमरान ने जेल की खराब हालत की शिकायत की थी।'
'[world]','चांग्शां काउंटी (चीन) में उन जोड़ियों को 1,000-युआन (₹11,500) का इनाम मिल रहा जिनमें महिला की उम्र 25 साल या उससे कम है। इसका मकसद चीन में घटते जन्म दर के बीच युवाओं को शादी के लिए प्रोत्साहित करना है। बकौल काउंटी, यह पुरस्कार सही उम्र में शादी और बच्चे पैदा करने को बढ़ावा देने के लिए मिल रहा है।'
'[world, national]','इस्लामाबाद (पाकिस्तान) स्थित भारतीय उच्चायोग में भारतीय विदेश सेवा (आईएफएस) की अधिकारी गीतिका श्रीवास्तव नई प्रभारी होंगी। 2005 बैच की आईएफएस अधिकारी गीतिका बतौर प्रभारी सुरेश कुमार का स्थान लेंगी और पाकिस्तान में भारतीय उच्चायोग की प्रभारी बनने वालीं पहली महिला अधिकारी होंगी। गौरतलब है, पाकिस्तान ने साद वाराइच को भारत में नए प्रभारी के रूप में नियुक्त किया है।'
'[world]','ब्रिटेन के श्रस्बरी में भारतीय मूल के एक 23-वर्षीय युवक की हत्या की गई है। पुलिस के मुताबिक, भारतीय मूल के 4 लोगों को गिरफ्तार किया गया है जबकि एक अन्य शख्स को आरोपियों की मदद करने के आरोप में गिरफ्तार करने के बाद ज़मानत पर रिहा किया गया। बकौल पुलिस, हत्या के कारणों का पता लगाया जा रहा है।'
'[world]','इंडोनेशिया के पूर्वी जावा में सही से हिजाब नहीं पहनने पर एक स्कूल के शिक्षक ने 14 छात्राओं के सिर आंशिक रूप से मुंडवा दिए हैं। बकौल रिपोर्ट्स, मामला सामने आने पर स्कूल प्रबंधन ने छात्राओं के परिवारों से माफी मांगी है। रिपोर्ट्स के अनुसार, यह मामला 23 अगस्त का है और आरोपी शिक्षक को सस्पेंड कर दिया गया है।'
'[world]','बाली (इंडोनेशिया) में मंगलवार को 7.0 तीव्रता के भूकंप के झटके महसूस किए गए। यूरोपीय-भूमध्यसागरीय भूकंप विज्ञान केंद्र (ईएमएससी) के अनुसार, भूकंप का केंद्र धरती की सतह से 516 किलोमीटर नीचे था। इंडोनेशियाई आपदा एजेंसी बीएनपीबी के प्रवक्ता अब्दुल मुहरी ने बताया, नुकसान की कोई रिपोर्ट नहीं है। भूकंप का केंद्र गहराई में होने से नुकसान की संभावना नहीं है।'
'[world]','कीव (यूक्रेन) में 2 बहनों ने शहीद सैनिकों की कब्रों पर डांस किया और उसका वीडियो ऑनलाइन शेयर किया जिसके बाद दोनों को हिरासत में ले लिया गया। यह वीडियो यूक्रेन के स्वतंत्रता दिवस (24 अगस्त) पर इंस्टाग्राम पर पोस्ट किया गया था जिसे बाद में हटा दिया गया। बकौल पुलिस, उन्हें 5 साल तक की जेल हो सकती है।'
'[world]','भूलने की बीमारी और डिप्रेशन की शिकायत के साथ अस्पताल गई एक 64-वर्षीय ऑस्ट्रेलियाई महिला के मस्तिष्क में 8-सेंटीमीटर लंबा ज़िंदा कीड़ा मिला है। महिला को 2021 में पेट दर्द, दस्त और बुखार के साथ अस्पताल में भर्ती करवाया गया था लेकिन उसकी हालत बिगड़ती गई। बकौल रिपोर्ट, यह किसी इंसान में परजीवी के मिलने का पहला ज्ञात मामला है।'
'[world, business]','आईएमएफ के डेटा का हवाला देकर न्यूज़18 ने एक क्रिएटिव डेटा शेयर किया है जिसके मुताबिक जी20 देशों में भारत की प्रति व्यक्ति जीडीपी सबसे कम है। जी20 के 19 देशों में अमेरिका, ऑस्ट्रेलिया और कनाडा की प्रति व्यक्ति जीडीपी सर्वाधिक है जबकि यूरोपीय संघ के सदस्य देशों में सर्वाधिक प्रति व्यक्ति जीडीपी लग्ज़मबर्ग और आयरलैंड की है।'
'[world, national]','प्रधानमंत्री कार्यालय ने बताया है कि रूसी राष्ट्रपति व्लादिमीर पुतिन और पीएम नरेंद्र मोदी ने सोमवार को फोन पर बात की और राष्ट्रपति पुतिन ने 9-10 सितंबर 2023 को दिल्ली में होने वाले जी20 शिखर सम्मेलन में भाग लेने में असमर्थता व्यक्त की। पीएमओ ने बताया कि इस बैठक में रूस का प्रतिनिधित्व रूस के विदेश मंत्री सर्गेई लावरोव करेंगे।'
'[world]','नीदरलैंड्स के सालाना होने वाले रेडहेड डेज़ फेस्टिवल में अपने लाल बालों का जश्न मनाने के लिए अलग-अलग देशों के सैकड़ों लोग इस वीकेंड में टिलबर्ग कस्बे में एकत्रित हुए। आयोजकों के मुताबिक, इस फेस्टिवल में अलग-अलग देशों के लाल बालों वाले 5,000 लोग शामिल हुए। इस फेस्टिवल में पेंटिंग, मेक-अप, फोटोशूट, म्यूज़िक और अन्य चीज़ों पर वर्कशॉप्स हुईं।'
'[world]','जापान द्वारा फुकुशिमा परमाणु ऊर्जा संयंत्र से ट्रीटेड रेडियोऐक्टिव पानी छोड़ना शुरू करने के बाद जापानी व्यवसायियों को चीनी नंबरों से अपमानजनक व धमकी भरे कॉल आए हैं। जापान के उप-विदेश मंत्री मसाताका ओकानो ने चीनी राजदूत को फोन कर नाराज़गी जताई जबकि चीन ने कहा कि उसे इसकी जानकारी नहीं है। ओकानो ने कहा, यह बेहद अफसोसजनक है।'
'[world]','फॉक्सकॉन के संस्थापक और अरबपति टेरी गोउ ने सोमवार को 2024 में होने वाले ताइवान के राष्ट्रपति चुनाव में निर्दलीय उम्मीदवार के तौर पर चुनाव लड़ने का एलान किया। बकौल टेरी, सरकार की नीतियों ने ताइवान को चीन से युद्ध के खतरे की ओर धकेल दिया है। टेरी ने 2019 का राष्ट्रपति चुनाव लड़ा था लेकिन वह हार गए थे।'
'[world]','अर्जेंटीना में स्विस इंटरनैशनल एयरलाइंस के केबिन क्रू ने एक विमान के विंग पर तस्वीरें खिंचवाईं जिसकी एयरलाइन ने आलोचना की है और उनके खिलाफ ऐक्शन लिया जा सकता है। वायरल तस्वीरों-वीडियोज़ में एक एयर होस्टेस, केबिन चीफ और क्रू का अन्य सदस्य विंग पर दिख रहा है। एयरलाइन के प्रवक्ता ने कहा, इस हरकत को बर्दाश्त नहीं किया जाएगा।'
'[world, technology]','जापान एयरोस्पेस एक्सप्लोरेशन एजेंसी (जाक्सा) ने तेज़ हवाओं का हवाला देकर सोमवार को अपने मून मिशन को लॉन्च के निर्धारित समय से करीब 30 मिनट पहले टाल दिया। खराब मौसम के कारण पहले भी लॉन्च को टाला गया था। जापान चंद्रमा पर अपना स्मार्ट लैंडर फॉर इन्वेस्टिगेटिंग मून (एसएलआईएम) भेजेगा जो चंद्रमा पर उतरने वाला उसका पहला स्पेसक्राफ्ट होगा।'
'[world]','रिपोर्ट्स के अनुसार, प्योंगयांग (उत्तर कोरिया) में एक विस्फोट कर देश के शीर्ष नेता किम जोंग-उन की हत्या करने की कोशिश की गई है। बकौल रिपोर्ट्स, यह विस्फोट दो माह पहले हुआ था और इसके कारण किम अपनी सुरक्षा को लेकर असहज महसूस कर रहे हैं। विस्फोट की घटना के बाद से किम की सुरक्षा कड़ी कर दी गई है।'
'[world]','यूके की सांसद ताइवो ओवाटेमी ने 1969 में हुई एक मेडिकल रिसर्च को लेकर जांच की मांग की है जिसमें भारतीय मूल की करीब 21 महिलाओं को रेडियोऐक्टिव आइसोटोप्स वाली रोटियां खिलाई गई थीं। इन रोटियों में आयरन-59 आइसोटोप्स मिलाया गया था। इसका मकसद यह देखना था कि इससे दक्षिण एशियाई आबादी में आयरन की कमी दूर होगी या नहीं।'
'[world]','बीमा कंपनी स्विस-रे की एक पूर्व कर्मचारी को लैंगिक भेदभाव और गलत तरीके से बर्खास्तगी के लिए 1.3 मिलियन पाउंड (₹13 करोड़) का मुआवज़ा दिया गया है। 2017 में कंपनी के सीनियर मैनेजर ने कार्यस्थल पर महिला से कहा था कि अगर मेरे पास तुम्हारे जैसे स्तन होते तो मैं भी डिमांडिंग होता जिसे ब्रिटिश ट्रिब्युनल ने लैंगिक भेदभाव माना।'
'[world]','जापान निष्क्रिय फुकुशिमा परमाणु ऊर्जा संयंत्र के पानी को प्रशांत महासागर में छोड़ रहा है। फिलहाल 13.4 लाख मिट्रिक टन ट्रीटेड रेडियोऐक्टिव पानी को स्टील के 1,000 कंटेनर्स में रखा गया है। बकौल जापान, जगह की कमी के कारण पानी को समुद्र में छोड़ा जा रहा है। वहीं, चीन और दक्षिण कोरिया ने जापान के फैसले का विरोध किया है।'
'[world, entertainment]','पूर्व अमेरिकी राष्ट्रपति डॉनल्ड ट्रंप का मग शॉट वायरल होने के बाद पूर्व में गिरफ्तार हुईं मशहूर हस्तियों के मग शॉट फिर से सामने आए हैं। अभिनेत्री लिंडसे लोहान, अभिनेता मकॉली कल्किन, अभिनेता ह्यू ग्रैंट, गायक जस्टिन बीबर, गायक फ्रैंक सिनात्रा और फुटबॉलर वेन रूनी उन हस्तियों में शामिल हैं जिनकी गिरफ्तारी के बाद की तस्वीरें फिर सामने आई हैं।'
'[world]','एप्पल के फाउंडर स्टीव जॉब्स द्वारा एप्पल-1 के लिए एक हस्तलिखित ऐड को अमेरिका में एक नीलामी में $175,759 (₹1.4 करोड़) में बेचा गया है। जॉब्स ने 1976 में यह ऐड लिखा था। इस ऐड में जॉब्स ने कंप्यूटर के फीचर्स लिखे थे जिसमें 8 केबी रैम, पावर सप्लाई, कीबोर्ड इनपुट और 65 केबी की एक्सपेंडेबल मेमोरी का ज़िक्र था।'
'[world]','रूसी अधिकारियों ने पुष्टि की है कि 23 अगस्त को एक प्लेन क्रैश में मारे गए 10 लोगों में वैगनर ग्रुप के प्रमुख येवगेनी प्रिगोज़िन भी शामिल थे जिन्होंने राष्ट्रपति व्लादिमीर पुतिन के खिलाफ एक असफल सैन्य विद्रोह किया था। अधिकारियों ने कहा कि पहचान की पुष्टि के लिए मृतकों का जेनेटिक टेस्ट किया गया था।'
'[world]','रिपोर्ट के अनुसार, 9/11 आतंकी हमले के मास्टरमाइंड ओसामा बिन लादेन को गोली मारने का दावा करने वाले अमेरिकी नेवी सील के पूर्व सदस्य रॉबर्ट ओनील को इसी सप्ताह टेक्सस में गिरफ्तार किया गया था। हालांकि, $3,500 के बॉन्ड पर उन्हें रिहा कर दिया गया। उन्हें सार्वजनिक रूप से नशा करने व शारीरिक नुकसान पहुंचाने का आरोपी पाया गया था।'
'[world]','फ्लोरिडा (अमेरिका) में एक स्टोर में शनिवार को एक श्वेत शख्स ने एक महिला समेत 3 अश्वेत लोगों की गोलीबारी कर हत्या कर दी और फिर गोली मारकर आत्महत्या कर ली। स्थानीय पुलिस ने बताया कि यह हमला नस्लवाद से प्रेरित था और हमलावर अश्वेत लोगों से नफरत करता था। हमलावर के हथियार पर नाज़ी के प्रतीक चिह्न बने थे।'
'[world, national]','भारत में ब्रिटिश उच्चायुक्त एलेक्स एलिस ने कहा है, क्या आप सोच सकते हैं कि कोई ब्रिटिश प्रधानमंत्री एक दिन 15 अगस्त पर जय श्रीराम बोलेगा? लॉर्ड कर्ज़न यह सुनते तो उनका दम घुट जाता। दरअसल, ब्रिटिश प्रधानमंत्री ऋषि सुनक ने धार्मिक गुरु मोरारी बापू की राम कथा में जय श्री राम बोलकर अपना भाषण शुरू किया था।'
'[world]','अलबामा किसी कैदी को केवल नाइट्रोजन सुंघाकर मौत की सज़ा देने वाला पहला अमेरिकी राज्य बनना चाहता है। अलबामा के अटॉर्नी जनरल के कार्यालय ने राज्य के सुप्रीम कोर्ट से केनेथ यूजीन स्मिथ नामक कैदी की मौत की सज़ा की तारीख तय करने का अनुरोध किया। तीन अमेरिकी राज्यों को नाइट्रोजन हाइपोक्सिया का अधिकार है लेकिन इसका उपयोग नहीं हुआ।'
'[world, national]','चंद्रमा की सतह पर चंद्रयान-3 की लैंडिंग पर पाकिस्तानी टीवी चैनल के एक ऐंकर ने कहा है, भारत चांद पर पहुंच गया...हम अपने बच्चों को चांद-चांद कहकर खुश हैं। वहीं एक अन्य ऐंकर ने कहा, हमें यहां (स्टूडियो में) बैठकर इतनी खुशी हो रही। चंद्रमा के दक्षिणी ध्रुव के पास स्पेसक्राफ्ट लैंड करने वाला भारत पहला देश बन गया है।'
'[world, national]','ब्रिटेन में प्रतिबंधित ड्रग्स की तस्करी की साज़िश करने का दोषी पाए जाने पर भारतीय मूल के एक शख्स और उसके साथी को 12-12 साल जेल की सज़ा सुनाई गई है। दोनों मेक्सिको से एक कार्गो विमान के ज़रिए ब्रिटेन में 30 किलोग्राम कोकेन और 30 किलोग्राम ऐम्फेटैमीन की तस्करी करने वाली गैंग का हिस्सा थे।'
'[world, national]','ऑस्ट्रेलियाई अधिकारियों से अपने 17-वर्षीय बीमार बेटे और 13-वर्षीय बेटी की कस्टडी पाने के लिए कानूनी लड़ाई लड़ने वाली एक एनआरआई महिला ने कर्नाटक में खुदकुशी कर ली है। बकौल रिपोर्ट्स, इलाज में लापरवाही के कारण गंभीर बीमारी से पीड़ित बेटे की तबीयत बिगड़ने के बाद महिला और उसके पति से उनके बच्चों की कस्टडी ले ली गई थी।'
'[world, business]','फ्रांस अतिरिक्त वाइन को नष्ट करने के लिए €200 मिलियन (₹1,780 करोड़ से अधिक) आवंटित कर रहा है। बीयर की ओर लोगों का झुकाव बढ़ने से वाइन की घटती मांग और वाइन निर्माताओं को हो रहे नुकसान के बीच यह कदम उठाया गया है। इसका उद्देश्य कीमतों में गिरावट को रोकना है ताकि वाइन निर्माताओं को फिर मुनाफा हो सके।'
'[world]','अमेरिका में सिमरनजीत सिंह नामक भारतीय मूल के 29-वर्षीय शख्स को एक मॉल की पार्किंग में अपनी 34-वर्षीय गर्लफ्रेंड को गोली मारने के आरोप में गिरफ्तार किया गया है। पुलिस के मुताबिक, दोनों एकसाथ मॉल आए थे और हत्या के बाद सिमरनजीत फरार हो गया। बकौल रिपोर्ट्स, घटना के तुरंत बाद सिमरनजीत ने नई शर्ट खरीदकर कपड़े बदले थे।'
'[world]','अमेरिकी राष्ट्रपति जो बाइडन ने कहा है कि रूसी प्राइवेट आर्मी वैगनर ग्रुप के प्रमुख येवगेनी प्रिगोज़िन को ले जा रहे विमान के दुर्घटनाग्रस्त होने के कारणों का अमेरिका पता लगा रहा है। इससे पहले बाइडन ने कहा था कि वह घटना से आश्चर्यचकित नहीं हैं और वहां ऐसा कुछ नहीं होता है जिसके पीछे राष्ट्रपति व्लादिमीर पुतिन न हों।'
'[world]','जापान ने चीन में रह रहे अपने नागरिकों को सार्वजनिक जगहों पर सतर्क रहने, तेज़ आवाज़ में जापानी भाषा में बात नहीं करने और दूतावास के आसपास नज़र बनाए रखने की सलाह दी है। गौरतलब है, यह नोटिस चीन द्वारा जापान के फुकुशिमा संयंत्र के ट्रीटेड रेडियोऐक्टिव पानी को प्रशांत महासागर में छोड़ने के विरोध के बाद दिया गया है।'
'[world]','रूस में विमान दुर्घटना में वैगनर समूह के प्रमुख येवगेनी प्रिगोज़िन की मौत से एक दिन पहले एक रूसी अधिकारी अफ्रीकी देश लीबिया गए थे और उन्होंने कहा था कि वैगनर समूह के लड़ाके रूस के नियंत्रण में वहां बने रहेंगे। इसके साथ ही रूसी अधिकारी ने कहा था कि वैगनर समूह के लड़ाके एक नए कमांडर को रिपोर्ट करेंगे।'
'[world]','पूर्व अमेरिकी राष्ट्रपति डॉनल्ड ट्रंप की गिरफ्तारी के बाद जेल रिकॉर्ड्स के मुताबिक, उनकी लंबाई 6 फीट 3 इंच और वज़न 215 पाउंड्स (97 किलोग्राम) है। ट्रंप की आंखें नीली व बाल सुनहरे या स्ट्रॉबेरी रंग के हैं और उनका कैदी नंबर P01135809 है। जेल में 20 मिनट बिताने के बाद उन्हें $200,000 के बेल बॉन्ड पर रिहा किया गया।'
'[world, national]','ब्रिक्स समिट में शामिल होने के लिए दक्षिण अफ्रीका गए प्रधानमंत्री नरेंद्र मोदी ने दक्षिण अफ्रीकी राष्ट्रपति सिरिल रामाफोसा को तेलंगाना की सुराही और उनकी पत्नी व मेज़बान देश की प्रथम महिला शेपो मोत्सेपे को नागालैंड की पारंपरिक शॉल भेंट की है। वहीं, उन्होंने ब्राज़ीलियाई राष्ट्रपति लुइज़ इनासियो लूला डी सिल्वा को मध्य प्रदेश की गोंड पेंटिंग गिफ्ट की है।'
'[world]','रॉयटर्स ने क्रेमलिन के हवाले से बताया है कि भारत में आयोजित होने वाले जी20 सम्मेलन में भाग लेने के लिए रूसी राष्ट्रपति व्लादिमीर पुतिन के भारत आने की योजना नहीं है। अमेरिकी राष्ट्रपति जो बाइडन सम्मेलन में शामिल होने के लिए 7-10 सितंबर तक भारत का दौरा करेंगे। ब्रिक्स सम्मेलन में पुतिन वीडियो कॉनफ्रेंसिंग के ज़रिए जुड़े थे।'
'[world]','ब्रिटेन के रक्षा मंत्रालय ने रूसी प्राइवेट आर्मी वैगनर ग्रुप के प्रमुख येवगेनी प्रिगोज़िन की मौत को लेकर कहा है कि कोई पुख्ता सबूत नहीं हैं कि प्रिगोज़िन भी दुर्घटनाग्रस्त विमान में सवार थे। मंत्रालय के अनुसार, इसकी संभावना काफी अधिक है कि प्रिगोज़िन की मौत हो चुकी है। हादसे में विमान में सवार 10 लोगों की मौत हुई थी।'
'[world]','सऊदी अरब के मक्का में आए तेज़ तूफान में फिसलते लोगों का वीडियो सोशल मीडिया पर सामने आया है। इसके अलावा फैरमॉन्ट मक्का क्लॉक टावर पर बिजली गिरने का वीडियो भी सामने आया है। सऊदी अरब के नैशनल सेंटर फॉर मीटीअरलॉजी ने कहा है कि तूफान के समय हवाएं 80 किलोमीटर प्रति घंटा की रफ्तार से चल रही थीं।'
'[world, national]','कनाडा के ऑशवा में दिलीप कुमार ढोलानी नामक भारतीय शख्स को मंगलवार को दिनदहाड़े 17 बार चाकू मारा गया। 66 वर्षीय दिलीप घटना के समय अपनी डेढ़ साल की पोती को स्ट्रॉलर में घुमाने निकले थे और फिलहाल वह टोरंटो के ट्रॉमा सेंटर में भर्ती हैं। कथित हमलावर की पहचान 20 वर्षीय नोआह डेन्यर के तौर पर हुई है।'
'[world, national]','प्रधानमंत्री नरेंद्र मोदी ने ग्रीस की राष्ट्रपति कटरीना सेकलैरोपुलु और प्रधानमंत्री किरियाकोस मित्सोटाकिस से मुलाकात की। इस दौरान सेकलैरोपुलु ने पीएम मोदी से चंद्रयान-3 मिशन के बारे में बात की और कहा, चंद्रयान-3 की सफलता न केवल भारत की बल्कि पूरी मानवजाति की सफलता है। चंद्रयान-3 मिशन द्वारा एकत्र डेटा के नतीजे पूरी वैज्ञानिक बिरादरी और मानवजाति की मदद करेंगे।'
'[world]','पूर्व अमेरिकी राष्ट्रपति डॉनल्ड ट्रंप ने 2021 के बाद पहली बार X (पूर्व में ट्विटर) पर पोस्ट किया है। उन्होंने मग शॉट (कैदी के रूप में ली गई अपनी तस्वीर) शेयर कर लिखा, चुनावी हस्तक्षेप। कभी न झुकें! गौरतलब है, चुनावी गड़बड़ी के आरोपों पर ट्रंप ने जॉर्जिया में सरेंडर किया था जिसके 20 मिनट बाद उन्हें छोड़ दिया गया।'
'[world, national, technology]','चांद पर फिलहाल भारत का प्रज्ञान और चीन का युटु-2 रोवर ऐक्टिव हैं। प्रज्ञान 14 दिनों के मिशन पर है और चंद्रमा के दक्षिणी ध्रुव पर रिसर्च करेगा जबकि युटु-2 जनवरी 2019 से चांद के फार साइड पर है। प्रज्ञान विक्रम लैंडर से 500-मीटर की दूरी तक जा सकता है जबकि युटु-2 जनवरी 2022 तक 1,000-मीटर घूम चुका था।'
'[world, technology]','जापान एयरोस्पेस एक्सप्लोरेशन एजेंसी (जाक्सा) ने खराब मौसम के अनुमान के चलते अपना मून मिशन टाल दिया है जो 26 अगस्त को लॉन्च होने वाला था। जाक्सा ने कहा कि अब इसे 28 अगस्त को लॉन्च किया जाएगा। जापान का रॉकेट एक लैंडर को ले जाएगा जिसके 4 से 6 महीने में चंद्रमा की सतह पर पहुंचने की उम्मीद है।'
'[world]','2020 में जॉर्जिया के चुनाव परिणामों को पलटने के लिए साज़िश रचने के आरोप में गिरफ्तार किए गए डॉनल्ड ट्रंप मग शॉट के लिए पोज़ देने वाले पहले पूर्व अमेरिकी राष्ट्रपति बन गए हैं। वह बेल बॉन्ड पर बाहर हैं। वहीं, 2024 राष्ट्रपति चुनाव के लिए ट्रंप की कैंपेन टीम उनके मग शॉट वाली टी-शर्ट, मग आदि बेच रही है।'
'[world, national]','चंद्रमा पर चंद्रयान-3 की सफल लैंडिंग के बाद ब्रिटिश पत्रकार पैट्रिक क्रिस्टीस ने कहा कि भारत 2016-21 में यूके से मिली £2.3 बिलियन (₹24,000 करोड़) की आर्थिक मदद लौटाए। कई X यूज़र्स ने उन्हें नस्लवादी कहा। मार्च में एक ब्रिटिश अधिकारी ने कहा था कि अधिकतर फंडिंग का इस्तेमाल यूके और भारत में नौकरियां उत्पन्न करने के लिए किया गया।'
'[world, national]','चंद्रमा के दक्षिणी ध्रुव पर चंद्रयान-3 की सफल लैंडिंग पर जापान के वैज्ञानिकों ने भारतीय अंतरिक्ष एजेंसी इसरो को बधाई दी है। जापान 27 अगस्त को चंद्रमा के लिए अपना एक मिशन लॉन्च करने वाला है। जापान इस मिशन के तहत चंद्रमा पर सटीक लैंडिंग की तकनीकों का प्रदर्शन करने के लिए एसएलआईएम (स्मार्ट लैंडर फॉर इन्वेस्टिगेटिंग मून) को भेजेगा।'
'[world, national]','दक्षिण अफ्रीका के उप-राष्ट्रपति पॉल मशाटीले के प्रवक्ता वुकानी मडे ने उस रिपोर्ट का खंडन किया है जिसमें प्रधानमंत्री नरेंद्र मोदी के स्वागत के लिए एक कैबिनेट मंत्री के आने पर उनके विमान से उतरने से मना करने का दावा किया गया था। मडे ने कहा कि प्रधानमंत्री मोदी का विमान आने से पहले ही मशाटीले एयरपोर्ट आ गए थे।'
'[world]','पूर्व अमेरिकी राष्ट्रपति डॉनल्ड ट्रंप को 2020 में जॉर्जिया के चुनाव परिणामों को पलटने के लिए साज़िश रचने के आरोप में गुरुवार को गिरफ्तार कर लिया गया। पुलिस ने कैदी नंबर P01135809 के तौर पर उनका मग शॉट (तस्वीर) जारी किया। हालांकि, उन्होंने जेल में केवल 20 मिनट बिताए और उन्हें $200,000 के बेल बॉन्ड पर रिहा कर दिया गया।'
'[world]','रूसी राष्ट्रपति व्लादिमीर पुतिन ने रूस की प्राइवेट आर्मी वैगनर ग्रुप के प्रमुख येवगेनी प्रिगोज़िन की विमान दुर्घटना में हुई मौत पर शोक जताते हुए उन्हें प्रतिभाशाली व्यापारी बताया है। पुतिन ने कहा, उन्होंने (प्रिगोज़िन) अपने जीवन में कुछ बड़ी गलतियां कीं। दरअसल, यूक्रेन-रूस युद्ध के दौरान प्रिगोज़िन ने पुतिन के खिलाफ असफल सैन्य विद्रोह किया था।'
'[politics, world]','प्रधानमंत्री नरेंद्र मोदी ने ब्रिक्स शिखर सम्मेलन-2023 के दौरान चीनी राष्ट्रपति शी जिनपिंग के साथ बातचीत की और दोनों नेताओं में एलएसी से जुड़े सीमा विवाद पर भी चर्चा हुई। सरकार के अनुसार, पीएम मोदी ने मामले में भारत की चिंताओं का ज़िक्र किया और दोनों नेता सीमा पर सैनिकों को पीछे हटाने और तनाव कम करने पर सहमत हुए।'
'[world, business]','अमेरिकी सैंडविच चेन सबवे ने गुरुवार को बताया कि रॉर्क कैपिटल उसका अधिग्रहण करेगी और सबवे ने इसके लिए एक समझौता किया है। रॉर्क कैपिटल एक प्राइवेट अमेरिकी इक्विटी फर्म है जो करीब $37 बिलियन की संपत्ति का मैनेजमेंट करती है। सबवे ने सौदे की रकम सार्वजनिक नहीं की है लेकिन उसने कथित तौर पर $10 बिलियन मांगे थे।'
'[world, technology]','पाकिस्तानी मीडिया ने गुरुवार को भारत के ऐतिहासिक चंद्रयान-3 मिशन को फ्रंट पेज कवरेज दी। डॉन के फ्रंट पेज पर चंद्रमा पर भारत की ऐतिहासिक लैंडिंग जबकि जियो न्यूज़ के होमपेज पर चंद्रयान-3 के उतरने के बाद इसरो में ऐतिहासिक खुशी की लहर के साथ खबर प्रकाशित हुई। द एक्सप्रेस ट्रिब्यून ने फ्रंट पेज पर चंद्रयान-3 की तस्वीर शेयर की।'
'[world]','थॉमस हाउवी नामक 54-वर्षीय शख्स ने अपने सूप में चूहे का पैर मिलने का दावा करते हुए अमेरिका के मशहूर रेस्टोरेंट ऑलिव गार्डन के खिलाफ $25,000 (₹20.6 लाख) का केस दायर किया है। हाउवी ने कहा, लगा जैसे मुंह में कोई नुकीली चीज़ चुभ गई हो...पहले लगा कि सुई है। उन्होंने आगे कहा, रेस्टोरेंट में ही उल्टी कर दी थी।'
'[world]','जोहान्सबर्ग (दक्षिण अफ्रीका) में आयोजित 15वें ब्रिक्स शिखर सम्मेलन में चीनी राष्ट्रपति शी जिनपिंग के पीछे चल रहे उनके एक सहयोगी को सुरक्षाकर्मियों ने दबोचकर हॉल में प्रवेश करने से रोक दिया और दरवाज़ा बंद कर दिया। इस घटना का एक वीडियो ऑनलाइन वायरल हो गया है। रिपोर्ट्स के मुताबिक, जिनपिंग के सहयोगी को संदिग्ध गतिविधियों के चलते रोका गया।'
'[world]','रूसी राष्ट्रपति व्लादिमीर पुतिन के खिलाफ सैन्य विद्रोह करने वाले वैगनर ग्रुप के प्रमुख येवगेनी प्रिगोज़िन को ले जा रहे विमान के रूस में कथित रूप से दुर्घटनाग्रस्त होने के पल का वीडियो ऑनलाइन सामने आया है। गौरतलब है कि इस दुर्घटना में मारे गए प्रिगोज़िन ने इस साल जून में पुतिन के खिलाफ असफल सैन्य विद्रोह किया था।'
'[world, national]','चंद्रयान-3 की चंद्रमा पर लैंडिंग को लेकर मज़ाक कर रहे एक पाकिस्तानी शख्स का वीडियो वायरल हो रहा है। वीडियो में शख्स कह रहा है, वे (भारत) चांद पर जाने के लिए पैसे खर्च कर रहे हैं...हम तो पहले से चांद पर रह रहे हैं। शख्स ने कहा कि चांद की तरह पाकिस्तान में भी पानी और बिजली नहीं है।'
'[world, national]','चंद्रयान-3 की ऐतिहासिक सफल लैंडिंग के बाद अमेरिकी अखबार न्यूयॉर्क टाइम्स का भारतीय स्पेस प्रोग्राम पर बनाया गया 2014 का एक कार्टून ऑनलाइन वायरल हो गया है। इसपर कई X यूज़र्स ने लिखा, आपने हमारी क्षमताओं पर सवाल उठाकर हमारा मज़ाक उड़ाया था...आज हमने आपका मुंह बंद कर दिया। अन्य ने लिखा, अब नए कार्टून का समय आ गया है।'
'[world, national]','दक्षिण अफ्रीका के राष्ट्रपति सिरिल रामाफोसा ने जोहान्सबर्ग में आयोजित 15वें ब्रिक्स (ब्राज़ील, रूस, भारत, चीन व दक्षिण अफ्रीका) शिखर सम्मेलन में बताया है कि 6 और देशों को ब्रिक्स का पूर्णकालिक सदस्य बनने के लिए आमंत्रित किया गया है। ये देश अर्जेंटीना, मिस्र, इथियोपिया, ईरान, सऊदी अरब व यूएई हैं और उनकी सदस्यता जनवरी 2024 से प्रभावी होगी।'
'[world, business]','रूसी राष्ट्रपति व्लादिमीर पुतिन के खिलाफ सैन्य विद्रोह करने वाले वैगनर ग्रुप के प्रमुख येवगेनी प्रिगोज़िन की रूस में एक विमान दुर्घटना में मौत होने को लेकर एक X यूज़र ने लिखा है, इसमें ज़्यादा वक्त नहीं लगा। इस पर प्रतिक्रिया देते हुए दुनिया के सबसे अमीर शख्स एलन मस्क ने लिखा है, मेरी उम्मीद से अधिक समय लगा।'
'[world]','कैलिफोर्निया (अमेरिका) में बाइकर्स बार में एक शख्स ने लोगों पर फायरिंग कर दी जिसमें 4 लोगों की मौत जबकि 6 अन्य लोगों के घायल होने की खबर है। बकौल रिपोर्ट्स, आरोपी पूर्व कानून प्रवर्तन अधिकारी था और इस दौरान हुई गोलीबारी में वह भी मारा गया। बकौल प्रत्यक्षदर्शी, आरोपी अपने किसी जानने वाले पर गोली चला रहा था।'
'[miscellaneous]','बिना धारियों वाले दुर्लभ जिराफ को पहली बार जंगल में देखा गया है। इस जिराफ की तस्वीर अफ्रीकी देश नामीबिया में एक निजी तौर पर संरक्षित क्षेत्र में कैद की गई। जिराफ संरक्षण संस्था के डायरेक्टर डॉ. जूलियन ने बताया, जेनेटिक म्यूटेशन के कारण इस जिराफ में शायद धारियां ना आई हों लेकिन अभी विस्तृत जेनेटिक जांच नहीं हुई है।'
'[miscellaneous]','गिनीज़ वर्ल्ड रिकॉर्ड्स ने बताया है कि शेफ निक और लिंजा डेविस ने दुनिया का सबसे बड़ा डोनट बनाया है जिसका वज़न 102.5 किलोग्राम है। निक ने बताया कि यह डोनट 1,500 सामान्य डोनट के बराबर है और इसे दान कर दिया जाएगा। इस रिकॉर्ड को बनाने के लिए दोनों शेफ को 8 घंटे तक का समय दिया गया था।'
'[miscellaneous]','स्पेन में एक भालू कई दिनों तक प्लास्टिक के ड्रम में फंसे सिर के साथ घूमता रहा जिसके बाद उसे रेस्क्यू किया गया है। एक स्थानीय व्यक्ति ने ब्राउन बियर फाउंडेशन को सूचित किया जिसके बाद बचावकर्मियों ने भालू को ट्रैंकुलाइज़ कर ड्रम से उसका सिर निकाला। अधिकारियों के मुताबिक, उसका वज़न 98.5 किलोग्राम था जो कि कम है।'
'[miscellaneous, business]','टेस्ला के सीईओ एलन मस्क की बायोग्राफी में बताया गया है कि उन्होंने न्यूरालिंक की अधिकारी शिवॉन ज़िलिस को स्पर्म डोनेट किया था लेकिन उन्हें कभी डेट नहीं किया। बायोग्राफी के लेखक वॉल्टर आइज़क्सन से ज़िलिस ने कहा, मस्क चाहते हैं कि स्मार्ट लोग बच्चे पैदा करें…उन्होंने मुझे इसके लिए प्रोत्साहित किया। मस्क के तीन अलग-अलग महिलाओं से 11-बच्चे हैं।'
'[miscellaneous]','उत्तर प्रदेश के 15-वर्षीय सिदकदीप सिंह चहल ने सबसे लंबे बालों वाले नाबालिग (पुरुष) का गिनीज़ वर्ल्ड रिकॉर्ड बनाया है। चहल ने जन्म के बाद से अपने बाल नहीं कटवाए हैं और उनके बालों की लंबाई 146 सेंटीमीटर है। बकौल चहल, बालों को धोने, सुखाने और बनाने में 1-घंटे लगते हैं और हफ्ते में 2 बार वह ऐसा करते हैं।'
'[miscellaneous, national]','प्रधानमंत्री नरेंद्र मोदी रविवार को द्वारका (दिल्ली) में दुनिया के सबसे बड़े कन्वेंशन सेंटर में से एक यशोभूमि के पहले चरण का उद्घाटन करेंगे। ₹5,400 करोड़ की लागत से 8.9 लाख वर्ग मीटर से अधिक के कुल परियोजना क्षेत्र में विकसित यशोभूमि में 11,000 प्रतिनिधियों के बैठने की क्षमता है और इसमें 15 सम्मेलन कक्ष व 13 मीटिंग रूम्स हैं।'
'[miscellaneous, technology]','मैसूर के दीवान रहे सर एम विश्वेश्वरैया की जयंती पर भारत में नैशनल इंजीनियर्स डे मनाया जाता है। उनका जन्म 15 सितंबर 1861 को कर्नाटक में हुआ था और वह पेशे से सिविल इंजीनियर थे। प्रधानमंत्री नरेंद्र मोदी ने इंजीनियरों को शुभकामनाएं देते हुए लिखा, उनका इनोवेटिव दिमाग और अथक समर्पण हमारे देश की प्रगति की रीढ़ रहा है।'
'[miscellaneous]','न्यूज़ीलैंड के लेस्ली हैरिस नामक 97-वर्षीय शख्स ने कॉम्पिटिटिव बाइक रेसिंग का सबसे उम्रदराज़ रेसर होने का विश्व रिकॉर्ड बनाया है। हैरिस ने अपने 64-वर्षीय बेटे और 21-वर्षीय पोती के साथ मिलकर यह रिकॉर्ड बनाया। बकौल हैरिस, वह फरवरी 2024 में न्यू मैनफील्ड सर्किट (न्यूज़ीलैंड) में होने वाली रेस में हिस्सा लेने की तैयारी कर रहे हैं।'
'[miscellaneous]','पश्चिम बंगाल की मुख्यमंत्री ममता बनर्जी ने स्पेन में अधिकारियों के साथ सफेद साड़ी और चप्पल पहनकर जॉगिंग करने का एक वीडियो इंस्टाग्राम पर शेयर किया है। उन्होंने लिखा, तरोताज़ा करने वाली सुबह। अच्छी जॉगिंग आपको पूरे दिन के लिए ऊर्जावान बना सकती है...फिट रहें, स्वस्थ रहें! वह दुबई और स्पेन की 12 दिन की यात्रा पर हैं।'
'[miscellaneous]','भारत की 6 बेकरी और कन्फेक्शनरीज़ को टेस्ट ऐटलस की 150 मोस्ट लेजेंडरी डेज़र्ट प्लेसेस की सूची में शामिल किया गया है। कयानी बेकरी (पुणे), केसी दास, बी ऐंड आर मलिक और फ्लुरिस (कोलकाता), के रुस्तम ऐंड कंपनी (मुंबई) और कराची बेकरी (हैदराबाद) ने इस सूची में जगह बनाई है जिसमें दुनियाभर के कई प्रतिष्ठान शामिल हैं।'
'[miscellaneous, national]','उत्तर प्रदेश पुलिस ने आपराधिक गतिविधियों से निपटने को लेकर मून चार्ट की तस्वीर X पर शेयर की है। पुलिस ने लिखा, अंधेरी रातों में होने वाले अपराधों से निपटने के लिए डीजीपी विजय कुमार ने सभी ज़िलों के अधिकारियों को सितंबर में चंद्रमा की स्थितियों के आधार पर अपने ऑपरेशन की तैयारी करने का निर्देश दिया है।'
'[miscellaneous]','गिनीज़ वर्ल्ड रिकॉर्ड्स ने इंस्टाग्राम पर दुनिया के सबसे लंबे कुत्ते ज़िउस की मौत की घोषणा की है। 3 वर्षीय ज़िउस को बोन कैंसर था। ग्रेट डेन ब्रीड के ज़िउस ने 1.046 मीटर (3 फीट 5.18 इंच) की लंबाई के साथ 2022 में यह रिकॉर्ड हासिल किया था और कैंसर के चलते उसका अगला दाहिना पैर काटना पड़ा था।'
'[miscellaneous]','पुर्तगाल के टाउन अनाजिया में सड़कों पर रेड वाइन बहने का वीडियो वायरल हुआ है। बकौल रिपोर्ट्स, एक वाइनरी के कुछ टैंक्स फटने के बाद यह घटना हुई और लगभग 2.2 मिलियन लीटर रेड वाइन सड़क पर बहने लगी। अधिकारियों ने अलर्ट जारी किया और पास की नदी को प्रदूषित होने से बचाने के लिए शराब की दिशा बदल दी।'
'[miscellaneous]','आईआईटी रूड़की के हॉस्टल राजेंद्र भवन का छात्रों द्वारा शॉवर में हस्तमैथुन पर रोक लगाने से जुड़ा नोटिस वायरल हो गया है। नोटिस में लिखा है, कृपया अपने कमरे में ही हस्तमैथुन करें। हालांकि, हॉस्टल के वॉर्डन ने कहा है कि यह नोटिस फर्ज़ी है जो कुछ साल पहले शुरू हुए एक फेक न्यूज़ कैंपेन का हिस्सा है।'
'[miscellaneous, technology]','जैसलमेर (राजस्थान) के जेठवाई-गजरूप सागर की पहाड़ियों में एक अंडे के जीवाश्म की खोज हुई है। वैज्ञानिक नारायण दास इनखिया को शनिवार को यह जीवाश्म मिला और उन्होंने संभावना जताई कि ये अंडा डायनासोर का हो सकता है। 2018 में इसी जगह आईआईटी रुड़की व जीएसआई के वैज्ञानिकों ने 16.7 करोड़ वर्ष पुरानी प्रजाति के डायनासोर के जीवाश्म खोजे थे।'
'[miscellaneous]','दुनिया के सबसे अमीर शख्स एलन मस्क की एक बायोग्राफी में दावा किया गया है कि मस्क और उनकी पूर्व पार्टनर ग्राइम्स का तीसरा सीक्रेट बच्चा है। बायोग्राफी के मुताबिक, बच्चे (लड़का) का नाम टेक्नो मेकैनिकस है और उसके बारे में अभी तक किसी को नहीं बताया गया। दावे से हटकर, गायिका ग्राइम्स के साथ मस्क के दो बच्चे हैं।'
'[world, miscellaneous, national]','राष्ट्रपति द्रौपदी मुर्मू द्वारा शनिवार को भारत मंडपम में आयोजित जी20 के डिनर में जापानी प्रधानमंत्री फुमियो किशिदा की पत्नी युको किशिदा हरे रंग की सिल्क साड़ी पहने हुए दिखीं जिसकी तस्वीर ऑनलाइन वायरल हो गई है। इसके अलावा मॉरीशस के प्रधानमंत्री प्रविंद जगन्नाथ की पत्नी और वर्ल्ड बैंक के अध्यक्ष अजय बांगा की पत्नी भी साड़ी में नज़र आईं।'
'[miscellaneous, national]','जी20 समिट में शामिल होने दिल्ली आए वैश्विक नेताओं को प्रगति मैदान के भारत मंडपम में शनिवार को लंच में शाकाहारी भोजन परोसा गया। टाइम्स ऑफ इंडिया के अनुसार, लंच मेन्यू में कुरकुरी भिंडी, तंदूरी आलू, ज़ाफरानी गुच्ची पुलाव और पनीर तिलवाला शामिल रहा। रिपोर्ट्स के मुताबिक, इस दौरान नेताओं को मिलेट्स से बने व्यंजन भी परोसे गए।'
'[miscellaneous]','राजस्थान कैडर की आईएएस अधिकारी टीना डाबी के बेबी शावर की तस्वीरें उनकी बहन व आईएएस अधिकारी रिया डाबी ने इंस्टाग्राम पर शेयर की हैं। तस्वीरों में टीना के पति व आईएएस अधिकारी प्रदीप गावंडे, रिया व उनके आईपीएस पति समेत अन्य घरवाले दिख रहे हैं। दरअसल, टीना मां बनने वाली हैं और उन्होंने जुलाई में मैटरनिटी लीव ली थी।'
'[miscellaneous, national]','जी20 समिट में शामिल होने दिल्ली आए वैश्विक नेताओं को शुक्रवार को डिनर में भारतीय शाकाहारी थाली परोसी जाएगी। मेन्यू में पनीर लबाबदार, सब्ज़ कोरमा, काजू मटर मखाना, कुट्टू मालपुआ, केसर पिस्ता रसमलाई, खीरे का रायता शामिल है। मेहमानों को ज्वार दाल तड़का, प्याज़ जीरा पुलाव, इमली व खजूर की चटनी, तंदूरी रोटी, बटर नान और कुलचे भी परोसे जाएंगे।'
'[miscellaneous, national]','जी20 समिट हर साल आयोजित होती है और इसकी अध्यक्षता बारी-बारी से सदस्य देशों को दी जाती है। इंडोनेशिया के राष्ट्रपति जोको विडोडो ने पिछले साल नवंबर में भारत को आधिकारिक रूप से जी20 समिट की अध्यक्षता सौंपी थी। भारत ने पिछले साल 1 दिसंबर को जी20 की अध्यक्षता संभाली थी और वह 30 नवंबर 2023 तक इसकी अध्यक्षता करेगा।'
'[miscellaneous, national]','दिल्ली में आयोजित जी20 का लोगो भारत के राष्ट्रीय ध्वज से प्रेरित है और इसमें भारत के राष्ट्रीय पुष्‍प कमल को पृथ्वी संग प्रस्‍तुत किया गया है जो चुनौतियों के बीच विकास को दर्शाता है। लोगो के नीचे देवनागरी लिपि में भारत लिखा है। भारत की जी20 प्रेसीडेंसी का विषय वसुधैव कुटुंबकम या एक पृथ्वी, एक परिवार, एक भविष्य है।'
'[miscellaneous]','ईस्ट इंडिया कंपनी नामक लग्ज़री ब्रैंड ने महारानी एलिज़ाबेथ-द्वितीय को उनकी पहली बरसी पर श्रद्धांजलि देने के लिए 3.61 किलोग्राम सोने और 6,426 हीरों से सिक्का बनाया है। इसका मूल्य लगभग $23 मिलियन (₹192 करोड़) है जिसे अब तक के सबसे मूल्यवान सिक्कों में से एक माना जा रहा है। 9.6-इंच व्यास वाला यह सिक्का बास्केटबॉल से भी चौड़ा है।'
'[miscellaneous]','बार्बी बोटॉक्स ट्रेंड के तहत, महिलाएं कथित तौर पर पतली गर्दन पाने के लिए पीठ के ऊपरी हिस्से में बॉटूलाइनम टॉक्सिन्स (आमतौर पर माइग्रेन और कंधे के दर्द को कम करने में इस्तेमाल होने वाला ड्रग) के इंजेक्शन लगवा रही हैं। डॉक्टर्स ने बताया कि टॉक्सिन्स सही तरीके से इंजेक्ट ना होने पर आसपास की मांसपेशियां कमज़ोर हो सकती हैं।'
'[miscellaneous]','डिक्शनरी डॉट कॉम ने अपने डेटाबेस को अपडेट करते हुए 566 नए शब्दों व 348 नई परिभाषाओं को जोड़ा है जबकि 2,256 परिभाषाओं का संशोधन किया है। जोड़े गए नए शब्दों में नेपो बेबी, शॉवर ऑरेंज, सेक्सटॉर्शन, ग्रीनवॉशिंग, क्रिप्टो-फेसिज़्म, स्लीप डेट, कॉफी नैप, इंटरमिटेंट फास्टिंग आदि शामिल हैं। इसके अलावा चैटजीपीटी और चैटबॉट की परिभाषा भी जोड़ी गई है।'
'[miscellaneous, national]','देश का नाम इंडिया की जगह सिर्फ भारत किए जाने की रिपोर्ट्स के बीच भारत का मतलब बताते प्रधानमंत्री नरेंद्र मोदी का एक पुराना वीडियो वायरल हो गया है। पीएम मोदी ने विष्णु पुराण का हवाला देते हुए कहा था, समुद्र के उत्तर और हिमालय के दक्षिण में जो देश है…उसे भारत कहते हैं....और उसकी संतानों को भारतीय कहते हैं।'
'[miscellaneous, business]','टेस्ला के सीईओ एलन मस्क की अपने सीक्रेट जुड़वां बच्चों व उनकी मां के साथ पहली बार तस्वीर सामने आई है। यह तस्वीर मस्क की आगामी बायोग्राफी के लेखक वॉल्टर आइज़क्सन ने जारी की है। गौरतलब है, मस्क और उनके ब्रेन-चिप स्टार्टअप न्यूरालिंक की शीर्ष अधिकारियों में से एक शिवॉन ज़िलिस नवंबर 2021 में जुड़वां बच्चों के माता-पिता बने थे।'
'[miscellaneous]','आईएएस अधिकारी अवनीश शरण ने X पर एक वीडियो शेयर कर लिखा, महिला ने साथ में ले जा रही बकरी के लिए भी ट्रेन का टिकट खरीदा और गर्व के साथ इसके बारे में टीटीई को बताया। वायरल हो चुके वीडियो को लेकर कुछ यूज़र्स ने कहा कि यह वीडियो पश्चिम बंगाल से गुज़र रही ट्रेन में रिकॉर्ड किया गया।'
'[politics, miscellaneous]','देश का नाम इंडिया की जगह सिर्फ भारत किए जाने की अटकलों के बीच भारत और इंडिया के बीच अंतर बताते आरजेडी प्रमुख लालू यादव का पुराना वीडियो वायरल हुआ है। वीडियो में दातून करते दिख रहे लालू ने बताया कि दिल्ली में वह ब्रश करते हैं क्योंकि वहां दातून नहीं मिलता। उन्होंने कहा, दिल्ली इंडिया है...यह (पटना) भारत है।'
'[miscellaneous, business]','एक उपभोक्ता अदालत ने हाल ही में आईटीसी को सनफीस्ट मैरी लाइट के पैकेट में 1 बिस्किट कम रखने के लिए चेन्नई के एक शख्स को ₹1 लाख देने को कहा। शख्स के मुताबिक, पैकेट में 16 की बजाय 15 बिस्किट ही थे। बकौल शख्स, 75 पैसे/बिस्किट के हिसाब से कंपनी ग्राहकों से ₹29 लाख/दिन की धोखाधड़ी कर रही है।'
'[miscellaneous, entertainment]','पंजाब के जसकरण सिंह केबीसी-15 में ₹1 करोड़ जीतने वाले पहले प्रतिभागी बन गए हैं। जसकरण से ₹7 करोड़ के लिए पूछा गया था, पद्म पुराण के अनुसार...किस राजा को हिरण के अभिशाप के कारण 100 वर्षों तक बाघ के रूप में रहना पड़ा था? हालांकि, जसकरण इस सवाल का जवाब नहीं दे पाए और इसका सही जवाब प्रभंजन है।'
'[miscellaneous]','वाइल्डलाइफ फोटोग्राफर जैक झी को बर्ड फोटोग्राफर ऑफ द इयर 2023 कॉन्टेस्ट जिताने वाली ग्रैब द बुल बाई द हॉर्न्स टाइटल वाली तस्वीर ऑनलाइन सामने आई है। तस्वीर में मादा फाल्कन को तेज़ रफ्तार और चुस्ती के साथ ब्राउन पेलिकन पर हमला करते हुए दिखाया गया है। झी को शीर्ष पुरस्कार जीतने पर £5,000 (करीब ₹5.2 लाख) मिले हैं।'
'[miscellaneous]','मेक्सिको में अजन्मे बच्चे का जेंडर बताने के लिए रखी गई पार्टी के दौरान एक स्टंट प्लेन क्रैश हो गया जिसमें 32-वर्षीय पायलट की मौत हो गई। प्लेन को जेंडर बताने के लिए हायर किया गया था और पिंक स्प्रे करते ही प्लेन क्रैश हो गया। ऐविएशन सेफ्टी नेटवर्क के अनुसार, एयरक्राफ्ट का दायां विंग फेल हो गया था।'
'[miscellaneous]','दिल्ली में एक चालक द्वारा हमदर्द नगर रेड लाइट पर ट्रैफिक जाम के बीच फुटओवर ब्रिज की सीढ़ियों पर ऑटोरिक्शा चढ़ाए जाने का वीडियो वायरल हो रहा है। इसमें फुटओवर ब्रिज से आ-जा रहे लोग खुद को बचाकर साइड में चलते दिख रहे हैं। एक सोशल मीडिया यूज़र ने प्रतिक्रिया में लिखा, ट्रैफिक पुलिस कहां है? सख्त कार्रवाई होनी चाहिए।'
'[politics, miscellaneous]','कांग्रेस नेता राहुल गांधी ने आरजेडी प्रमुख लालू प्रसाद यादव से दिल्ली में मुलाकात के दौरान उनसे चंपारण मटन की रेसिपी सीखी। उन्होंने इसका वीडियो शेयर कर लिखा, लालू जी लोकप्रिय राजनेता हैं, ये सभी जानते हैं...मगर उनकी छिपी हुई एक और कला है- खाना बनाना...उनसे मिलने का मौका मिला तो सोचा क्यों न उनकी सीक्रेट रेसिपी भी सीख लूं।'
'[miscellaneous]','रहस्यमयी जीव लॉक नेस मॉन्स्टर की नई तस्वीर जारी की गई है। स्कॉटलैंड में पानी की सतह पर तैरते दिख रहे इस जीव की तस्वीर 2018 में ली गई थी लेकिन फोटोग्राफर ची केली ने उपहास के डर से इस बारे में किसी को नहीं बताया। ऐसा माना जाता है कि यह स्कॉटलैंड के लॉक नेस में पाया जाता है।'
'[miscellaneous, business]','उद्योगपति एलन मस्क के बायोग्राफर ने खुलासा किया है कि मस्क की बेटी ने अपनी आंटी को भेजे मेेसेज में लिखा था, मैं ट्रांसजेंडर हूं...मेरा नाम जेना है...पापा को मत बताना। मस्क की बेटी ने पिछले साल उनसे रिश्ता तोड़ लिया था और मस्क ने इसके लिए कुलीन स्कूलों व विश्वविद्यालयों पर मार्क्सवादियों के बढ़ते प्रभाव को ज़िम्मेदार ठहराया था।'
'[miscellaneous]','अंडरवॉटर फोटोग्राफर पिएट्रो फोर्मिस द्वारा ली गई डरावनी मछली की तस्वीर वायरल हो गई है। यह तस्वीर एक स्टारगेज़र मछली की है जिसने खुद को मेडिटेरेनियन की रेत में छिपाया हुआ है। वाइल्डलाइफ फोटोग्राफर ऑफ द इयर कॉम्पिटिशन के प्रतिभागी फोर्मिस ने बीबीसी को बताया, मेरे लिए यह कुछ ऐसा है...किसी बहते झरने के पीछे आपको डरावना चेहरा दिख जाए।'
'[miscellaneous]','ब्राज़ील की फिटनेस इन्फ्लुएंसर लरिसा बॉरगिस का डबल कार्डियक अरेस्ट आने के बाद सोमवार को 33 वर्ष की उम्र में निधन हो गया। गौरतलब है कि निधन से एक सप्ताह पहले से बॉरगिस हॉस्पिटल में भर्ती थी। उनके परिवार ने निधन की पुष्टि करते हुए इंस्टाग्राम पर लिखा, इतनी युवा और दयालु इंसान...को खोने का बहुत ज़्यादा दुख है।'
'[miscellaneous]','स्पेन में एक नीलामी में उत्तरी स्पेन का कैब्रालेस ब्लू चीज़ €30,000 (₹27 लाख) में बिका जिसके बाद यह दुनिया का सबसे महंगा चीज़ बन गया है। यह 2.2 किलोग्राम का एक सिंगल व्हील चीज़ था। इस चीज़ को 1,400 मीटर की ऊंचाई पर एक गुफा में 7°C के तापमान पर मैच्योर किया गया था।'
'[miscellaneous]','एक अध्ययन के मुताबिक, पुरुषों की तुलना में हृदय रोग के कारण महिलाओं को ज़्यादा बुरे परिणाम झेलने पड़ते हैं। बकौल अध्ययन, ऐसा इसलिए है क्योंकि महिलाओं में उल्टी, जबड़े में दर्द, पेट दर्द और सीने में दर्द जैसे लक्षण अधिक होते हैं। अध्ययन के अनुसार, ऐसे लक्षण दिखने पर पुरुषों की तुलना में महिलाएं देरी से अस्पताल जाती हैं।'
'[miscellaneous, business]','ब्लूमबर्ग की रिपोर्ट के मुताबिक, अमेरिकी कंपनी सिटाडेल एलएलसी असाधारण कौशल वाले इंटर्न्स को $19,200/माह (₹16 लाख/माह) दे रही है। कंपनी ने 11-हफ्ते की इंटर्नशिप के लिए चुने गए छात्रों को बिज़नेस क्लास में सफर कराया और हॉन्ग-कॉन्ग के 5-स्टार होटल में ठहराया। सिटाडेल के सीईओ केन ग्रिफिन के प्रतिनिधियों ने 69,000 आवेदकों में से इन इंटर्न्स को चुना था।'
'[miscellaneous, national]','इंदौर (एमपी) में एक बच्ची के जन्म पर परिवार से कथित तौर पर ₹51,000 नेग नहीं मिलने पर ट्रांसजेंडर्स का एक समूह पर्शियन प्रजाति की पालतू बिल्ली को जबरन उठाकर ले गया। परिवार ने पुलिस को बताया कि नेग में ₹2,500 देने पर ट्रांसजेंडर्स ने उनके साथ अभद्र व्यवहार किया और बच्ची को साथ ले जाने की भी धमकी दी।'
'[world, miscellaneous]','शिकागो यूनिवर्सिटी के एनर्जी पॉलिसी इंस्टिट्यूट (ईपीआईसी) के नए एयर क्वॉलिटी लाइफ इंडेक्स के मुताबिक, बांग्लादेश सबसे प्रदूषित देश है जिसके बाद भारत, नेपाल, पाकिस्तान और मंगोलिया का स्थान है। सबसे प्रदूषित 10 देशों में म्यांमार, डेमोक्रेटिक रिपब्लिक ऑफ कॉन्गो, रिपब्लिक ऑफ कॉन्गो, रवांडा और बुरुंडी शामिल हैं। बकौल ईपीआईसी, बढ़ती जनसंख्या के कारण दक्षिण एशिया की वायु गुणवत्ता गिरी।'
'[miscellaneous, entertainment]','मिस वर्ल्ड 2022 कैरोलीना बिलावस्का सोमवार को एक कार्यक्रम में शामिल होने के लिए एकदिवसीय यात्रा पर कश्मीर पहुंचीं जिसकी तस्वीरें सामने आई हैं। उनके साथ मिस इंडिया वर्ल्ड सिनी शेट्टी और मिस वर्ल्ड कैरेबियन एमी पेना भी थीं। रिपोर्ट्स के मुताबिक, पहली बार अंतर्राष्ट्रीय सौंदर्य प्रतियोगिता की कोई विजेता जम्मू-कश्मीर की यात्रा पर आई हैं।'
'[miscellaneous]','मुंबई में हुए ब्यूटी पैजेंट मिस डीवा यूनिवर्स 2023 का खिताब चंडीगढ़ की श्वेता शारदा ने जीत लिया है। उनके अलावा दिल्ली की सोनाली कुकरेजा को मिस डीवा सुपरानैशनल 2023 का जबकि कर्नाटक की त्रिशा शेट्टी को मिस डीवा 2023 रनर-अप का क्राउन पहनाया गया। श्वेता अब अल-सल्वाडोर में होने वाले 72वें मिस यूनिवर्स पैजेंट में भारत का प्रतिनिधित्व करेंगी।'
'[miscellaneous]','लॉक नेस राक्षस एक बड़ा रहस्यमयी समुद्री जीव है और ऐसा माना जाता है कि यह स्कॉटलैंड के लॉक नेस में पाया जाता है। बकौल रिपोर्ट्स, तकरीबन 1500-साल पहले दार्शनिक सेंट कोलंबा का इस जीव से नेस नदी में सामना हुआ था। वैज्ञानिकों के मुताबिक, इस राक्षस के बार-बार देखे जाने के दावे का कारण बड़ी-बड़ी ईल्स हो सकती हैं।'
'[miscellaneous]','2013 में 7 मिनट के लिए मरने के बाद पुनर्जीवित हुए भारतीय मूल के ब्रिटिश ऐक्टर शिव ग्रेवाल ने कहा है, पता था कि मर चुका हूं...महसूस हो रहा था कि शरीर से सबकुछ अलग हो चुका है। उन्होंने कहा, मेरे सामने पुनर्जन्म समेत कई संभावनाओं की पेशकश की गई...मैंने स्पष्ट कर दिया कि अपने शरीर में लौटना चाहता हूं।'
'[miscellaneous]','अमेरिका में 24 अगस्त को सिकेस्ट डे ऑफ द इयर माना जाता है। अमेरिका में 5 वर्षों में ली गई सिक लीव पर किए गए अध्ययन के मुताबिक, 24 अगस्त को अधिकांश कर्मचारियों ने सिक लीव ली जिनमें से अधिकतर ने पेट संंबंधी समस्याओं का हवाला दिया। इसके बाद अमेरिका में 13 फरवरी को सर्वाधिक सिक लीव ली जाती है।'
'[miscellaneous, national]','चंद्रयान-3 मिशन की सफलता के बाद प्रधानमंत्री नरेंद्र मोदी का 2019 का एक वीडियो ऑनलाइन वायरल हो गया है जिसमें वह चंद्रयान-2 के लैंडर से अंतरिक्ष एजेंसी का संपर्क टूटने के बाद रो रहे तत्कालीन इसरो प्रमुख के सिवन को सांत्वना देते दिख रहे हैं। गौरतलब है, चंद्रयान-3 ने चंद्रमा के दक्षिणी ध्रुव के नज़दीक बुधवार को सफलतापूर्वक लैंडिंग की।'
'[miscellaneous, business]','टेस्ला के सीईओ एलन मस्क ने X पर शेयर की गई शेरवानी पहने हुए एआई-जेनरेटेड उनकी तस्वीर पर प्रतिक्रिया देते हुए लिखा है कि वह भारत आने के लिए उत्सुक हैं। वहीं, भारत के चंद्रयान-3 का बजट हॉलीवुड फिल्म इंटरस्टेलर के बजट से कम होने संबंधी पोस्ट पर मस्क ने लिखा है, यह भारत के लिए ठीक है।'
'[miscellaneous, business]','टेस्ला के सीईओ एलन मस्क ने एक X यूज़र के भारत के चंद्रयान-3 का बजट हॉलीवुड फिल्म इंटरस्टेलर के बजट से कम है दावे पर प्रतिक्रिया दी है। मस्क ने लिखा, यह भारत के लिए ठीक है। वहीं, शेरवानी पहने हुए एआई-जेनरेटेड अपनी तस्वीर पर प्रतिक्रिया देते हुए मस्क ने लिखा है कि वह भारत आने के लिए उत्सुक हैं।'
'[miscellaneous]','चंद्रयान-3 की चंद्रमा पर लैंडिंग से पहले हॉलीवुड ऐक्टर और डब्ल्यूडब्ल्यूई के सुपरस्टार जॉन सीना ने इंस्टाग्राम पर तिरंगे की तस्वीर शेयर की है। तस्वीर पर हज़ारों यूज़र्स ने प्रतिक्रिया दी और एक यूज़र ने लिखा, यह आज चंद्रयान-3 की लैंडिंग के लिए है। एक अन्य यूज़र ने लिखा, किसी को पता नहीं लेकिन जॉन सीना एक भारतीय हैं।'
'[world, miscellaneous]','पाकिस्तान के खैबर पख्तूनख्वा में अब्दुल हन्नान सवाति नामक शख्स ने 110 साल की उम्र में 55-वर्षीय महिला से शादी की है जिसका वीडियो सोशल मीडिया पर वायरल हो गया है। अब्दुल हन्नान के 6 बेटे व 6 बेटियां हैं और उनका सबसे बड़ा बेटा 70 साल का है। अब्दुल हन्नान के परिवार में कुल 84 सदस्य हैं।'
'[miscellaneous]','ईरान में एक कुत्ते को अपार्टमेंट बेचे जाने के बाद पुलिस ने एक रियल एस्टेट एजेंसी के मालिक को गिरफ्तार किया है। एक ईरानी कपल ने कोई वारिस न होने पर अपने अपार्टमेंट को चेस्टर नामक अपने कुत्ते के नाम कर दिया। वीडियो में कुत्ता स्याही पैड पर अपना पंजा रखने के बाद कॉन्ट्रैक्ट पर मुहर लगा रहा है।'
'[miscellaneous]','फूड गाइड टेस्ट एटलस ने अपनी ऑडियंस की रेटिंग के आधार पर सबसे खराब रेटिंग वाले 10 इंडियन स्ट्रीट फूड की सूची जारी की है जिसमें दही पूरी पहले स्थान पर है। एमपी में प्रसिद्ध सेव दूसरे स्थान पर है जिसके बाद दाबेली, बॉम्बे सैंडविच, अंडा भुर्जी, दही वड़ा, साबूदाना वड़ा, पापड़ी चाट, गोभी पराठा और बोंडा का स्थान है।'
'[world, miscellaneous]','यूरोमॉनिटर इंटरनैशनल के सस्टेनेबल ट्रैवल इंडेक्स 2023 में स्वीडन पहले स्थान पर है। इस इंडेक्स में स्वीडन के बाद फिनलैंड, ऑस्ट्रिया, एस्टोनिया, नॉर्वे, स्लोवाकिया, स्लोवेनिया, आइसलैंड, लातविया और स्विट्ज़रलैंड का स्थान है। गौरतलब है कि इस इंडेक्स में शामिल शीर्ष 20 देशों में से 19 यूरोप से हैं जबकि सिर्फ एक दक्षिण अमेरिका (उरुग्वे) से है।'
'[miscellaneous, business]','एक शख्स ने अपनी महिन्द्रा एक्सयूवी400 इलेक्ट्रिक कार पर कचरे का डिब्बा वाला पोस्टर लगाकर गाज़ियाबाद (यूपी) में महिन्द्रा शोरूम के बाहर विरोध प्रदर्शन किया है। बकौल शख्स, कंपनी ने उसे धोखा दिया क्योंकि कार उतनी रेंज नहीं दे रही जितने का वादा किया गया था। पोस्टर पर लिखा है, इसे लेने का मतलब है अपने घर में आग लगाना।'
'[miscellaneous]','शार्क टैंक इंडिया की जज नमिता थापर ने बार्बीक्यू वाले अपने वीडियो की आलोचना होने के बाद प्रतिक्रिया दी है। उन्होंने लिंक्डइन पर लिखा, मैं देख रही हूं कि असहनशीलता बहुत बढ़ गई है। उन्होंने आगे लिखा, मैं शाकाहारी हूं, शराब नहीं पीती और कभी मीट नहीं खाया...लेकिन इसका मतलब यह नहीं कि मैं मीट खाने वालों का अपमान करूं।'
'[miscellaneous]','तुर्किये के 23-वर्षीय बाइक इन्फ्लुएंसर बुरक कैन तासन की बाइक दुर्घटना के बाद मौत हो गई। बकौल रिपोर्ट्स, कुत्ते से टकराने के बाद बुरक बाइक से गिर गए जिसके बाद उन्हें अस्पताल ले जाया गया जहां उन्होंने दम तोड़ दिया। वह बाइकर यारेन कारा से शादी करने वाले थे और कपल ने 3 जुलाई को सगाई की घोषणा की थी।'
'[miscellaneous]','आईपीएस अधिकारी अरुण बोथरा ने उत्तर पुस्तिकाओं में रखे गए ₹100, ₹200 और ₹500 के नोटों की तस्वीर X पर शेयर की है। उन्होंने लिखा, यह तस्वीर एक शिक्षक ने भेजी। ये नोट एक बोर्ड परीक्षा की उत्तर पुस्तिकाओं में छात्रों ने पासिंग मार्क्स देने की गुज़ारिश के साथ रखे थे...यह पूरे शिक्षा तंत्र को लेकर काफी कुछ कहती है।'
'[miscellaneous]','आईएफएस अधिकारी प्रवीण कसवां ने X पर रविवार को ब्लैक पैंथर की तस्वीर शेयर की और लिखा, क्या खूबसूरती है...सीधे जंगल बुक से। उन्होंने लिखा, क्या आप जानते हैं...भारत में ब्लैक पैंथर कहां पाए जाते हैं? इस पोस्ट पर कई यूज़र्स ने प्रतिक्रिया दी और एक ने लिखा, कर्नाटक के जंगलों में आपको इन्हें देखने का चांस मिल सकता है।'
'[miscellaneous]','कैद में रखी गई दुनिया की सबसे उम्रदराज़ किलर व्हेल लोलिता (टोकी) की मौत हो गई है। लोलिता तकरीबन 50 साल से अधिक समय से मायामी (अमेरिका) में सीएक्वेरियम में कैद थी। मायामी के सीएक्वेरियम ने बताया, बढ़िया से बढ़िया मेडिकल इलाज मिलने के बावजूद लोलिता का संभवत: रीनल कंडीशन की वजह से निधन हो गया।'
'[miscellaneous]','ऑस्ट्रेलिया में एक बार में हुई 90 सेकेंड की फाइट में डायलन मैकपैडेन नामक 26 वर्षीय शख्स की कथित तौर पर सीने में चाकू लगने से मौत हो गई। चाकू के हमले से शख्स के सीने पर एक इंच गहरा घाव हो गया था और उसे अस्पताल ले जाया गया जहां उसने दम तोड़ दिया।'
'[miscellaneous]','दक्षिण कोरिया की किम बोह नी नामक लड़की ने शाहजहांपुर (उत्तर प्रदेश) आकर सुखजीत सिंह नामक 28-वर्षीय युवक के साथ एक गुरुद्वारे में शादी रचा ली है। सिंह 6 साल पहले नौकरी करने दक्षिण कोरिया गए थे जहां एक कॉफी शॉप में काम करते वक्त उनकी मुलाकात सहकर्मी किम से हुई थी। बकौल रिपोर्ट्स, सिंह के पिता एक किसान हैं।'
'[miscellaneous]','मेट्रो के एक कोच में कलाबाज़ी करती एक लड़की का वीडियो सोशल मीडिया पर वायरल हुआ है। पोस्ट को अब तक 5 लाख से अधिक लोग देख चुके हैं जिनमें कई लोगों ने उसके जिमनास्टिक हुनर की तारीफ की। हालांकि, कई लोगों ने उसकी आलोचना भी की और कहा कि मेट्रो में ऐसी चीज़ें परफॉर्म नहीं की जानी चाहिए।'
'[miscellaneous]','शीबा इनु प्रजाति के वायरल मीम डॉग चीम्स की शुक्रवार को कैंसर के चलते मौत हो गई। मीम्स में उसे बॉल्ट्ज़ या बॉल बॉल कहा जाता है और उसके पसंदीदा चीज़बर्गर्स को चीम्सबर्गर्स भी कहा जाता है। चीम्स के मालिक ने इंस्टाग्राम पोस्ट में कहा, उदास मत होइए, उस उत्साह को याद रखें जो बॉल्ट्ज़ दुनिया में लेकर आया था।'
'[miscellaneous]','एक रेस के दौरान दुर्घटनाग्रस्त होकर जल चुकी एक फेरारी कार को अमेरिका में लगभग $1.9 मिलियन (₹15.6 करोड़) में नीलाम किया गया है। यह कार 1954 फेरारी 500 मोंडियल स्पाइडर सीरीज़ I की केवल 13 कारों में से एक थी। ऐसा माना जाता है कि 1960 के दशक में क्रैश होने के बाद इसमें आग लग गई थी।'
'[miscellaneous]','एनआईटी जालंधर से इंजीनियरिंग कर रहे कोटा के 22-वर्षीय यश आचार्य के मुताबिक, ज़ेप्टो के को-फाउंडर कैवल्य वोहरा ने उनसे सीवी मांगा है। यश ने ज़ेप्टो से डिलीवरी बॉय की नौकरी के लिए आया ईमेल शेयर कर लिखा, मैंने तो प्रोडक्ट डिज़ाइनर के लिए अप्लाय किया था। बाद में यश ने वोहरा का उनसे सीवी मांगने का मेसेज शेयर किया।'
'[miscellaneous]','अमेरिका के मिशिगन में 2 बेडरूम वाले रैंच शैली में बने मकान की तस्वीरें ऑनलाइन सामने आई हैं जिसे $1 में बिक्री के लिए रखा गया है। इस मकान का निर्माण 1956 में हुआ था और इसकी छत डामर से बनाई गई है। इसपर प्रतिक्रिया देते हुए एक सोशल मीडिया यूज़र ने कमेंट किया, मैं इसके लिए $2 भुगतान करूंगा।'
'[miscellaneous]','महिमा चंदक नामक एक महिला ने बेंगलुरु में उबर ऐप पर ₹6 में ऑटो राइड मिलने की तस्वीर X (पूर्व में ट्विटर) पर शेयर की है। महिला ने लिखा, ऐप में किसी तरह का बग होगा। इस पर एक यूज़र ने लिखा, मुझे क्यों नहीं...इस तरह का बग मिलता है। एक अन्य ने लिखा, ड्राइवर की प्रतिक्रिया जानना चाहता हूं।'
'[miscellaneous]','रेडिट पर एक यूज़र ने दिल्ली के एक मकान की तस्वीर शेयर की है जिसमें बेडरूम के अंदर कमोड और शावर दिख रहा है। बकौल पोस्ट, यह मकान दिल्ली के ग्रेटर कैलाश 2 में स्थित है। एक व्यक्ति ने प्रतिक्रिया में लिखा, यह बेड के साथ टॉयलेट है। जबकि अन्य ने लिखा, यह अतिरिक्त जगह व सुविधाओं वाली जेल है।'
'[miscellaneous]','वाराणसी (उत्तर प्रदेश) में रेलवे क्रॉसिंग पर लगे ट्रैफिक जाम में फंसी ट्रेन का वीडियो वायरल हुआ है। एक ट्रैफिक पुलिसकर्मी वीडियो में जाम खुलवाने की कोशिश करता और ट्रेन का ड्राइवर हॉर्न बजाता हुआ दिख रहा है। हालांकि, एडीसीपी (ट्रैफिक) राकेश कुमार पांडेय ने कहा कि ट्रेन को रोका नहीं गया बल्कि वह पीछे की ओर जा रही थी।'
'[miscellaneous]','कथावाचक धीरेंद्र शास्त्री का एक वीडियो वायरल हुआ है जिसमें वह 15 अगस्त को गणतंत्र दिवस बताते दिख रहे हैं। शास्त्री यह वीडियो सामने आने के बाद सोशल मीडिया पर ट्रोल हो गए हैं। एक पत्रकार ने लिखा, बागेश्वर बाबा इतना भी नहीं जानते कि 15 अगस्त को स्वतंत्रता दिवस होता है। अन्य पत्रकार ने लिखा, धन्य हैं।'
'[miscellaneous]','अवैध रूप से भारत आई पाकिस्तानी महिला सीमा हैदर द्वारा भारत के स्वतंत्रता दिवस से पहले ग्रेटर नोएडा (उत्तर प्रदेश) में हर घर तिरंगा अभियान के दौरान पाकिस्तान मुर्दाबाद और हिंदुस्तान ज़िंदाबाद के नारे लगाने का वीडियो सामने आया है। सीमा ने माथे पर जय माता दी लिखी पट्टी बांधी हुई थी और उसने तिरंगा भी फहराया।'
'[miscellaneous]','एरिज़ोना (अमेरिका) में एक घर के अंदर टॉयलेट सीट में बैठा एक सांप मिला है। ऑनलाइन सामने आए वीडियो में सांप कैमरे की तरफ फन मारते हुए दिख रहा है। दरअसल, घर की मालकिन मिशेल लेस्परोन 4 दिन की छुट्टी के बाद जब घर लौटीं तो उन्हें इसका पता चला। इसके बाद, मिशेल ने सांप पकड़ने वाले लोगों को बुलाया।'
'[hatke, miscellaneous]','यूएई में रास अल खैमा स्थित दुनिया की सबसे लंबी ज़िपलाइन में ऊंट की सवारी का एक वीडियो सोशल मीडिया पर वायरल हो गया है। इस वीडियो को लेकर यूएई की ट्रैवल एजेंसी रायना टूर्स ने बताया, यह असल ऊंट नहीं है बल्कि कंप्यूटर से जनरेटेड तस्वीर (सीजीआई) है। वीडियो को लेकर एक इंस्टाग्राम यूज़र ने लिखा, बहुत क्यूट है।'
'[miscellaneous, world]','स्कॉटलैंड के इन्वरक्लाइड में 18 अगस्त से 17 जुड़वां बच्चे एकसाथ स्कूल जाएंगे और उनके ड्रेस रिहर्सल की तस्वीर वायरल हो गई है। 2015 में रिकॉर्ड 19 जुड़वां बच्चों के एडमिशन के बाद जुड़वां बच्चों के एडमिशन का यह दूसरा सर्वाधिक आंकड़ा है। इसके साथ ही इन्वरक्लाइड में 2013 से स्कूल में पढ़ने वाले 147 जुड़वां बच्चे हो गए हैं।'
'[hatke, miscellaneous]','अमेरिका के मिशिगन की 38-वर्षीय एरिन हनीकट ने किसी जीवित महिला द्वारा सबसे लंबी दाढ़ी रखने का गिनीज़ वर्ल्ड रिकॉर्ड तोड़ दिया है। पॉलीसिस्टिक ओवरी सिंड्रोम (पीसीओएस) से पीड़ित एरिन की दाढ़ी की लंबाई 30 सेंटीमीटर (11.81 इंच) है। गौरतलब है कि इससे पहले यह रिकॉर्ड अमेरिका की ही 75-वर्षीय महिला विवियन व्हीलर (25.5 सेंटीमीटर) के नाम दर्ज था।'
'[miscellaneous]','गिनीज़ वर्ल्ड रिकॉर्ड्स ने दुनिया के सबसे महंगे टी-पॉट की तस्वीर शेयर की है जिसकी कीमत 2016 में $3 मिलियन (₹24 करोड़) थी। 18-कैरेट के सोने से बने इस टी-पॉट के ऊपर हीरे जड़े हुए हैं और बीच में 6.67-कैरेट का रूबी रत्न जड़ा है। टी-पॉट की तस्वीर पर एक शख्स ने कमेंट किया, इसकी चाय की क्या कीमत है?'
'[miscellaneous]','गिनीज़ वर्ल्ड रिकॉर्ड्स ने बताया है कि जापान के ओसाका में एक रेस्टोरेंट ने अपने मेन्यू में दुनिया का सबसे महंगा सुशी शामिल किया है। सुशी किरीमॉन नामक रेस्टोरेंट में किवामी ओमाकासे डिश जुड़ी है जिसकी कीमत 3,50,000 जापानी येन (तकरीबन ₹2.03 लाख) है। इस डिश में सुशी के 20 पीस हैं जिसे पारंपरिक तरीकों से तैयार किया गया है।'
'[miscellaneous]','एक 74-वर्षीय इतालवी चीज़मेकर की उसके गोदाम में एक शेल्फ टूटने से हज़ारों चीज़ व्हील्स के नीचे दबने से मौत हो गई। एक अग्निशमन कर्मी ने बताया कि हादसे के बाद बचावकर्मियों ने लगभग 12 घंटे की मशक्कत के बाद चीज़ व्हील्स के नीचे से शव निकाला। गोदाम में 25,000 चीज़ व्हील थे और प्रत्येक का वज़न 40 किलोग्राम था।'
'[miscellaneous]','अमेठी में सारस को घायल अवस्था से बचाने वाले आरिफ की दोस्ती अब बाज से हो गई है। आरिफ ने बताया, एक महीने पहले फोन आया कि एक बाज घायल है जिसके बाद मैंने उसका अस्पताल में इलाज कराया...4-5 दिन में ठीक होने के बाद उसे आज़ाद कर दिया...लेकिन वह मेरे पास आ गया...अब घर के आसपास मंडराता रहता है।'
'[miscellaneous]','बरेली (यूपी) में एक दूल्हे द्वारा प्रेमिका से शादी के दिन अपनी मौसेरी बहन संग भाग जाने का मामला सामने आया है। पुलिस ने लड़कीवालों की शिकायत पर केस दर्ज किया है। बकौल रिपोर्ट्स, दूल्हा-दुल्हन का लंबे समय से अफेयर चल रहा था और लड़के के खिलाफ लड़की शादी का झांसा देकर रेप करने का केस दर्ज करा चुकी थी।'
'[miscellaneous]','ब्राज़ील में एक प्राइवेट प्लेन क्रैश में 11-वर्षीय लड़के और उसके पिता की मौत होने के बाद एक वीडियो सामने आया है जिसमें लड़का विमान उड़ाते हुए जबकि साथ बैठा उसका पिता बीयर पीते दिख रहा है। अधिकारी यह पता लगाने की कोशिश कर रहे हैं कि क्या यह वीडियो 29 जुलाई को प्लेन क्रैश से पहले का है।'
'[miscellaneous]','यूके में टिक-टॉक स्टार महक बुखारी (24) और उसकी मां अन्सरीन को अन्सरीन के 21-वर्षीय प्रेमी साकिब हुसैन और उसके दोस्त की हत्या का दोषी ठहराया गया है। साकिब ने अन्सरीन के प्राइवेट वीडियो लीक करने की धमकी दी थी। साकिब और उसके दोस्त की कार को टक्कर मारी गई थी और पेड़ से टकराकर उसमें आग लग गई थी।'
'[miscellaneous]','फूड गाइड टेस्ट एटलस ने दुनिया के शीर्ष 10 फ्राइड चिकन डिशेज़ की सूची जारी की है जिसमें भारत का चिकन 65 10वें स्थान पर है। चेन्नई के इस डिश को टेस्ट एटलस ने क्लासिक पोल्ट्री डिश बताया है। इंडोनेशिया का आयम गोरेंग शीर्ष पर है और इसके बाद ताइवनीज़ पॉपकॉर्न चिकन और सदर्न यूएसए का सदर्न फ्राइड चिकन है।'
'[miscellaneous]','अमेरिका में एक 35-वर्षीय महिला की 20 मिनट में लगभग 2 लीटर पानी पीने के बाद मौत हो गई। कई बोतल पानी पीने के बाद बेहोश होने पर उसे अस्पताल ले जाया गया था। उसके भाई ने कहा, यह हम सभी के लिए एक झटका है। डॉक्टरों ने बताया कि महिला की मौत वॉटर टॉक्सिसिटी से हुई है।'
'[miscellaneous]','एक वायरल वीडियो में भारत छोड़कर कनाडा जाना सपना था कहने वाली कनाडा में पढ़ रही एक भारतीय युवती की आलोचना होने के बाद ट्रूकॉलर के सीईओ ऐलन ममेदी ने उसे जॉब ऑफर की है। उन्होंने लिखा, एकता, इन जोकरों की मत सुनो जो तुम्हारा मज़ाक उड़ाते हैं...मुझे लगता है कि तुम कूल हो और सपने को जी रही हो!'
'[miscellaneous]','आईएफएस अधिकारी सुशांत नंदा ने गुरुवार को एक वीडियो ट्वीट किया जिसमें एक गाय सांप को चाटती हुई नज़र आ रही है। अधिकारी ने वीडियो के साथ लिखा, इसे (शब्दों में) बयां करना मुश्किल है...दोनों के बीच यह भरोसा सच्चे प्रेम से कायम हुआ है। वीडियो पर एक यूज़र ने लिखा, अविश्वसनीय और अन्य ने लिखा, बिल्कुल सही कहा सर।'
'[miscellaneous, national]','मिर्ज़ापुर (यूपी) के एक गांव में सियाराम पटेल नामक आंखों के डॉक्टर द्वारा बनवाए गए 14-मंज़िला मकान की तस्वीरें वायरल हुई हैं। ग्रामीणों के मुताबिक, बिना परमिशन व पिलर के यह इमारत बनाई गई जो अब जर्जर हो चुकी है। 4 शादियां करने वाले पटेल की दूसरी पत्नी से जुड़े भरण-पोषण केस में यह मकान 2018 में कुर्क हुआ था।'
'[miscellaneous]','टिक-टॉक पर बियर टैनिंग ट्रेंड वायरल है जिसमें लोग अपनी त्वचा पर बियर डालकर धूप में चले जाते हैं। कुछ लोगों का मानना है कि इससे मेलानिन पिगमेंट सक्रिय होता है जो टैन (त्वचा का रंग भूरा होना) में मदद करता है। हालांकि, विशेषज्ञों के अनुसार, इससे त्वचा को नुकसान पहुंच सकता है और स्किन कैंसर का खतरा बढ़ता है।'
'[miscellaneous]','सार्वजनिक तौर पर खुद को गे बताने वाले पहले भारतीय राजकुमार मानवेंद्र गोहिल ने हाल ही में खुलासा किया कि उनके माता-पिता उनकी सेक्शुऐलिटी बदलने के लिए ब्रेन सर्जरी कराना चाहते थे। राजपीपला (गुजरात) के महाराजा के उत्तराधिकारी मानवेंद्र ने कहा, यह...मानवाधिकारों के उल्लंघन का मामला है...माता-पिता को बच्चों को इस तरह की यातना देने का कोई अधिकार नहीं है।'
'[miscellaneous]','रिपोर्ट्स के मुताबिक, वीगन रॉ फूड (कच्ची वीगन चीज़ें) की डाइट लेने वालीं इन्फ्लुएंसर झाना सैमसोनोवा उर्फ झाना डीआर्ट (39) की भूख और थकान से मौत हो गई है। रूस की रहने वालीं झाना एशिया में रह रही थीं और लगभग 5 साल से फल, सूरजमुखी के बीज के स्प्राउट्स, फलों की स्मूदी व जूस जैसी वीगन डाइट लेती थीं।'
'[miscellaneous]','ज़ोमैटो के सीईओ दीपिंदर गोयल ने 15 किलोग्राम वज़न करने से पहले और बाद की तस्वीरें इंस्टाग्राम पर शेयर की हैं। गोयल ने एक तस्वीर 2019 की और एक इस साल की शेयर की है। उन्होंने लिखा, मैंने 2019 में महामारी से कुछ महीने पहले अपने स्वास्थ्य को काम के बराबर प्राथमिकता देना शुरू कर दिया था।'
'[miscellaneous]','चीन के एक चिड़ियाघर पर इंसान को भालू के भेष में दिखाने का आरोप लगा है। दरअसल, एक वायरल वीडियो में सन बियर की त्वचा पर दिख रहे झोल को लेकर लोगों ने कहा था कि यह चिड़ियाघर का कर्मचारी हो सकता है। चिड़ियाघर ने आरोपों को नकारते हुए कहा कि अधिकतर लोगों को इस प्रजाति की जानकारी नहीं होती।'
'[miscellaneous]','गिनीज़ वर्ल्ड रिकॉर्ड्स ने लकड़ी के टॉय ब्लॉक से बने दुनिया के सबसे ऊंचे टावर को गिराए जाने का वीडियो शेयर किया है। गिनीज़ वर्ल्ड रिकॉर्ड्स ने कहा, ओलंपिया लंदन (यूके) में लकड़ी के टॉय ब्लॉक से 27.46 मीटर का सबसे ऊंचा टॉवर बनाने के लिए बेंजामिन क्राउज़ियर और उनकी टीम को बधाई। टावर को डॉमिनो इफेक्ट से गिराया गया।'
'[miscellaneous]','कनाडा की टिक-टॉकर मिशेल फेयरबर्न ने वायरल 75 हार्ड चैलेंज के लिए 12 दिनों तक रोज़ाना 4 लीटर पानी पीया जिसके बाद उन्हें अस्पताल में भर्ती होना पड़ा है। बकौल मिशेल, डॉक्टरों ने बताया कि उनके शरीर में सोडियम की काफी कमी हो गई है और उन्हें रिकवरी के लिए रोज़ाना आधा लीटर से कम पानी पीने को कहा है।'
'[miscellaneous]','दिल्ली पुलिस ने कंजंक्टिवाइटिस या आई फ्लू (आंख आना) के मामले बढ़ने के बीच लोगों के लिए काला चश्मा गाने व ऐनिमेशन के साथ सोशल मीडिया पर एडवाइज़री जारी की है। पुलिस ने लिखा, कंजंक्टिवाइटिस से पीड़ित लोगों तेनु काला चश्मा जचदा ऐ, जचदा ऐ तेरे मुखड़े ते। कृपया चश्मा पहनें। हम आपके जल्दी ठीक होने की कामना करते हैं।'
'[miscellaneous]','दुनियाभर में गगनचुंबी इमारतों पर चढ़ने को लेकर मशहूर फ्रांस के 30-वर्षीय शख्स रेमी लुसिदी उर्फ रेमी एनिग्मा की हॉन्ग-कॉन्ग की एक बिल्डिंग की 68वीं मंज़िल से गिरकर मौत हो गई है। रिपोर्ट्स के मुताबिक, वह टॉप फ्लोर के पेंटहाउस के बाहर फंस गए थे और खिड़की खटखटाकर उन्हें अंदर खींचने के लिए मदद मांग रहे थे तभी फिसल गए।'
'[miscellaneous, entertainment]','कई डॉक्टर्स ने टिक-टॉक पर वायरल हो चुके बार्बी फीट चैलेंज को लेकर लोगों को आगाह किया है। इस चैलेंज में बार्बी फिल्म के एक सीन को रीक्रिएट करना होता है जिसमें ऐक्ट्रेस हील्स उतारकर उसी पॉश्चर में उंगलियों के बल पर खड़ी रहती है। एक डॉक्टर ने कहा, इससे लिगामेंट में खिंचाव आने के साथ-साथ चोट लग सकती है।'
'[miscellaneous, national]','हिमाचल प्रदेश में भारी बारिश के बीच हाल ही में सफेद रंग का दुर्लभ एल्बिनो सांप देखा गया जिसका वीडियो ऑनलाइन सामने आया है। रिपोर्ट के मुताबिक, वीडियो चंबा ज़िले का बताया जा रहा है जहां करीब 5 फीट लंबा एल्बिनो सांप झाड़ियों के बीच से निकलता दिखा। पिछले साल पुणे में एक एल्बिनो सांप मिला था।'
'[miscellaneous]','वर्जीनिया (अमेरिका) में ऑर्डर किए बिना एक महिला को एमेज़ॉन से 100 से अधिक पैकेट डिलीवर हुए हैं। इन पैकेट्स में 1,000 हेडलैंप, 800 ग्लू गन और कुछ दूरबीन निकलीं। एमेज़ॉन के अधिकारियों ने जांच में पाया है कि एक विक्रेता एमेज़ॉन के सेंटर्स से बिना बिके माल को निकालने के लिए महिला के पते पर पैकेट भेज रहा था।'
'[miscellaneous]','एक भारतीय शख्स ने दुबई में लॉटरी जीती है जिसके तहत उसे अगले 25 वर्षों तक 25,000 दिरहम/महीने (₹5.5 लाख+) मिलेंगे। लॉटरी विजेता मोहम्मद आदिल खान लखनऊ से ताल्लुक रखते हैं और वह दुबई में आर्किटेक्ट हैं। आदिल ने बताया कि वह परिवार में इकलौते कमाने वाले हैं और उनके भाई की कोविड-19 से मौत हो गई थी।'
'[miscellaneous]','सीएनएन के मुताबिक, चीन में फुल टाइम चिल्ड्रन बनने के लिए हज़ारों युवाओं को पैसा मिल रहा है। उनके माता-पिता किराने का सामान खरीदने और खाना बनाने जैसे घरेलू कार्यों के लिए उन्हें नौकरी दे रहे हैं। चीन में लंबे वर्किंग आवर्स और 16-24 साल के लोगों के 21.3% के बेरोज़गारी दर के बीच खाली बैठने का चलन आया है।'
'[miscellaneous]','एक इंटरव्यू के दौरान लेखिका सुधा मूर्ति का उनके खाने को लेकर दिया गया बयान वायरल हो गया है। दरअसल, मूर्ति ने कहा था, मैं शुद्ध शाकाहारी हूं...अंडा या लहसुन भी नहीं खाती हूं। मुझे शाकाहारी और मांसाहारी दोनों खाने के लिए एक ही चम्मच के इस्तेमाल किए जाने का डर रहता है इसलिए मैं शाकाहारी रेस्टोरेंट ही ढूंढती हूं।'
'[miscellaneous]','दिल्ली पुलिस ने एक वीडियो शेयर किया है जिसमें एक युवक बाइक पर 2 महिलाओं को बिठाकर 3 इडियट्स का सीन रिक्रिएट करता दिख रहा है। पुलिस ने इसके लिए बाइक चालक पर ₹15,000 का जुर्माना लगाया है। दिल्ली पुलिस ने वीडियो के साथ लिखा, अगर रील्स के लिए खतरनाक तरीके से बाइक चलाते हैं तो ऑल इज़ नॉट वेल।'
'[miscellaneous]','तुर्किये के पोलेंटे केप में एक 39-वर्षीय महिला की एक पहाड़ी से 100-फीट की ऊंचाई से गिरकर मौत हो गई है। येसिम दिमिर नामक महिला ने अपने बॉयफ्रेंड निज़ामेत्तिन गुरसू के प्रपोज़ल को हां कहा जिसके बाद वे एक पहाड़ी पर सनसेट देखते हुए सेलिब्रेट कर रहे थे। कार से खाना लेने गए निज़ामेत्तिन ने येसिम की चीख सुनी थी।'
'[miscellaneous]','हरिद्वार (उत्तराखंड) में लैंड रोवर डिफेंडर 130 चलाते योग गुरु बाबा रामदेव का एक वीडियो सोशल मीडिया पर वायरल हुआ है। एक इंस्टाग्राम यूज़र द्वारा शेयर किए गए वीडियो में रामदेव के कार ड्राइव करने के दौरान उसमें कुछ और लोग सवार दिखे। हालांकि, यह स्पष्ट नहीं है कि ₹1.5 करोड़ की यह कार रामदेव ने खरीदी है या नहीं।'
'[miscellaneous]','हाल ही में सऊदिया ग्रुप से जुड़े जेट एयरवेज़ के पूर्व सीईओ संजीव कपूर ने दिल्ली एयरपोर्ट पर भारत के पहले एलिवेटेड टैक्सीवे की एरियल तस्वीर ट्विटर पर शेयर की है जिसका 14 जुलाई को उद्घाटन हुआ था। उन्होंने लिखा, दिल्ली एयरपोर्ट के पूर्वी छोर पर हाल ही में खोले गए एलिवेटेड टैक्सीवे का नज़ारा।'
'[miscellaneous]','बेंगलुरु के एक निवासी ने शहर में आसमान में दरवाज़े जैसी दिखने वाली रहस्यमयी परछाई का वीडियो शेयर किया है। वसीम नामक ट्विटर यूज़र के मुताबिक, यह परछाई हेब्बाल फ्लाइओवर के पास नज़र आई। ट्विटर पर एक यूज़र ने इसे स्वर्ग का दरवाज़ा बताया और कुछ ने दावा किया कि ब्रोकन स्पेक्टर परिघटना के कारण यह परछाई नज़र आई।'
'[miscellaneous]','विराट कोहली की तरह दिखने वाले हरियाणा के एक सॉफ्टवेयर इंजीनियर कार्तिक शर्मा ने कहा है, मैं जहां भी जाता हूं, लोग मुझे (कोहली) समझ लेते हैं...मेरी तस्वीरें खींचने के लिए लोग उमड़ पड़ते हैं। कार्तिक ने ह्यूमन्स ऑफ बॉम्बे को बताया, भले ही मैं क्रिकेट में करियर नहीं बना सका...लेकिन क्रिकेट मेरा पैशन है और कोहली मेरे आदर्श हैं।'
'[miscellaneous]','थाईलैंड में एक महिला के अंडाशय में 9 किलोग्राम से अधिक का एक सिस्ट मिला जिसे लेकर डॉक्टरों को लगा था कि वह ओवरवेट है। रिपोर्ट्स के मुताबिक, सिस्ट कैंसरग्रस्त पाया गया जो 9.4x13.4 इंच का था। करीब 1.5 घंटे चली सर्जरी में डॉक्टर ने महिला के शरीर से सिस्ट हटा दिया और उसका गर्भाशय भी निकालना पड़ा।'
'[world, miscellaneous]','अमेरिका के ओक्लाहोमा में हाल ही में एक लड़के ने इंसानों जैसे दांत वाली एक मछली पकड़ी। ओक्लाहोमा डिपार्टमेंट ऑफ वाइल्डलाइफ कंज़र्वेशन (ओडीडब्ल्यूसी) ने इंस्टाग्राम पर इस मछली की तस्वीर शेयर की है। इस मछली की पहचान पिरान्हा से मिलती-जुलती पाकू प्रजाति की मछली के रूप में हुई जो मूल रूप से दक्षिण अमेरिका में पाई जाती है।'
'[miscellaneous]','इंग्लैंड में 27-वर्षीय ट्रांसजेंडर पुरुष कालेब बोल्डेन द्वारा बच्चे को जन्म देने के बाद वह और उनकी पत्नी नियाम बोल्डेन माता-पिता बन गए हैं। नियाम का 3 बार गर्भपात हुआ था और वह बच्चे को जन्म नहीं दे सकी। इसके बाद कालेब ने प्रेगनेंट होने के लिए 27 महीनों से चल रहे पुरुष हॉर्मोन वाला इंजेक्शन लेना बंद कर दिया।'
'[miscellaneous, business]','महिंद्रा ग्रुप के चेयरमैन आनंद महिंद्रा ने आगरा में अपने हनीमून ट्रिप के दौरान चेस खेलने की अपनी पुरानी तस्वीर शेयर की है। तस्वीर के साथ उन्होंने लिखा, इसे मुझे कल अंतर्राष्ट्रीय शतरंज दिवस पर पोस्ट करना चाहिए था...वह कोई रोबोटिक बोर्ड नहीं जिस पर मैं खेल रहा था...मैं बस अपनी पत्नी के कैमरे के लिए पोज़ दे रहा था।'
'[miscellaneous]','आईएफएस अधिकारी सुशांत नंदा ने ट्विटर पर एक वीडियो शेयर किया है जिसमें एक मांसाहारी शेर पेड़ के पत्ते खाता दिख रहा है। उन्होंने वीडियो के साथ लिखा, हां, शेर कभी-कभी घास और पत्ते खाते हैं। यह आश्चर्यजनक हो सकता है...लेकिन यह उन्हें पेट दर्द ठीक करने और विषम परिस्थितियों में पानी की कमी दूर करने में मदद करता है।'
'[world, miscellaneous]','2024 के लिए क्यूएस रैंकिग्स के मुताबिक, लंदन ने स्टूडेंट्स के लिए दुनिया में सबसे फ्रेंडली शहर का खिताब बरकरार रखा है। लंदन के बाद टोक्यो, सिओल, मेलबर्न और म्यूनिख हैं। सूची में मुंबई 118वें स्थान पर है और यह भारत में स्टूडेंट्स के लिए सबसे अच्छा शहर है। दिल्ली 132वें, बेंगलुरु 147वें और चेन्नई 151वें-160वें स्थान (संयुक्त) पर है।'
'[miscellaneous]','आईआईटी और आईआईएम की परीक्षा पास करने वाली आईएएस अधिकारी दिव्या मित्तल ने पढ़ाई के दौरान ध्यान भटकने से रोकने को लेकर टिप्स दिए हैं। उन्होंने मोबाइल का इस्तेमाल कम करने के लिए ब्लैकआउट ऐप यूज़ करने का सुझाव दिया। मित्तल ने फोकस बढ़ाने के लिए 90-120 मिनट के पढ़ाई सेशन और 15 मिनट के ब्रेक का सुझाव दिया है।'
'[miscellaneous]','ऊधम सिंह नगर (उत्तराखंड) में विक्रम भट्ट नामक शख्स ने अपनी बेटी की माहवारी शुरू होने पर जश्न मनाया है। विक्रम ने सोशल मीडिया पर कुछ तस्वीरें शेयर कर लिखा, बेटी बड़ी हो गई? बेटी रागिनी को पीरियड्स शुरू होने की खुशी को उत्सव की तरह मनाया…हैप्पी पीरियड्स रागिनी। तस्वीरों में विक्रम अपनी बेटी को केक खिलाते दिख रहे हैं।'
'[miscellaneous, business, technology]','बिज़नेस इनसाइडर द्वारा रिव्यू किए गए गूगल के लीक हुए इंटर्नल डेटा के मुताबिक, 2022 में गूगल के कर्मचारियों की मीडियन (माध्यिका) सैलरी $279,802 (लगभग ₹2.3 करोड़) थी। डेटा के अनुसार, गूगल में सॉफ्टवेयर इंजीनियर सबसे ज़्यादा कमाते हैं और उनकी सर्वाधिक बेस सैलरी लगभग ₹6 करोड़ है। डेटा में 2022 में यूएस के 12,000+ कर्मियों की जानकारी शामिल है।'
'[miscellaneous]','ऑस्ट्रेलिया के क्वींसलैंड राज्य में सनशाइन बीच पर एक बहुत ज़हरीला समुद्री सांप बहकर आ गया जिसके एक तरफ चोट लगी हुई थी। सोशल मीडिया पर कई यूज़र्स ने 2-4 किलो वज़नी और 1 मीटर से भी लंबे 10 साल के इस सांप को विशाल बताया। अधिकारियों ने बताया कि यह एक स्टॉक्स समुद्री सांप है।'
'[miscellaneous]','मध्य अमेरिकी देश ग्वाटेमाला स्थित अगुआ ज्वालामुखी से निकलती बिजली का वीडियो सोशल मीडिया पर वायरल हो गया है। यह वीडियो सर्जियो ग्रासिया ने 10 जुलाई को कैद किया था। 12,336 फीट ऊंचा अगुआ ज्वालामुखी एक स्ट्रेटोवॉल्केनो है क्योंकि इसका निर्माण लावा और टेफ्रा की कई परतों से हुआ है। वीडियो पर एक यूज़र ने लिखा, यह एकदम अलग है।'
'[miscellaneous]','यूके की सबसे बड़ी नदियों में से एक ट्रेंट नदी में गलती से कपड़ों वाला डाई छोड़े जाने के बाद कुछ हिस्सों में उसका रंग नीला और नारंगी हो गया। पर्यावरण एजेंसी ने बताया, इससे कोई मछली या जीवों को नुकसान तो नहीं हुआ है लेकिन हम लोगों से फिलहाल इन जगहों पर ना जाने की अपील करते हैं।'
'[miscellaneous]','विश्व रिकॉर्ड बनाने के प्रयास में 7 दिनों तक रोने वाले एक नाइजीरियाई शख्स के मुताबिक, वह अस्थाई रूप से अंधा हो गया था। टेम्बू एम्बेरे नामक शख्स ने बीबीसी से कहा कि सिरदर्द, चेहरे पर सूजन के साथ उसे गंभीर स्वास्थ्य समस्याओं का सामना करना पड़ा और वह 45 मिनट के लिए आंशिक रूप से अंधा हो गया था।'
'[miscellaneous]','ऑस्ट्रेलिया के एक बीच पर धातु से बनी एक रहस्यमयी और अज्ञात वस्तु मिली है जिसकी तस्वीर ऑनलाइन सामने आई है। पुलिस ने संघीय एजेंसियों के साथ मिलकर इस रहस्यमयी वस्तु के मूल स्रोत की जानकारी पता करने के लिए जांच शुरू कर दी है। पुलिस ने कहा, हम सभी से किसी भी निष्कर्ष पर...ना पहुंचने की अपील करते हैं।'
'[miscellaneous]','जापान की इटाचु कॉर्पोरेशन द्वारा रात 8 बजे के बाद की देर रात की शिफ्ट पर रोक लगाने के करीब 1 दशक के बाद कर्मचारियों की प्रजनन दर में वृद्धि दर्ज की गई है। 2022 में इटाचु की महिला कर्मचारियों की प्रजनन दर दोगुनी होकर 2 बच्चे प्रति कर्मचारी हो गई जो जापान के 1.3 के औसत से अधिक है।'
'[miscellaneous]','यूट्यूबर सेजल सूद ने एक एयरपोर्ट पर मैगी नूडल्स के ₹193 के बिल की तस्वीर शेयर कर कहा है, मुझे नहीं पता कि मैं क्या कहूं...मैगी को कोई इतने अधिक दाम पर क्यों बेचेगा? इसपर एक ट्विटर यूज़र ने कहा, लगता है...यह मैगी विमानन ईंधन से बनी है। एक अन्य ने कहा, यह एयरपोर्ट पर सबसे सस्ता (खाद्य) विकल्प है।'
'[miscellaneous]','आईएफएस अधिकारी प्रवीण कसवां ने विश्व सर्प दिवस (16 जुलाई) के मौके पर ट्विटर पर एक सांप की तस्वीर शेयर की। उन्होंने लिखा, ये खूबसूरती, देखते हैं कि कौन सांप की इस प्रजाति के नाम का अनुमान लगा सकता है? तस्वीर पर कई यूज़र्स ने अपनी प्रतिक्रिया दी और एक ने लिखा, किंग। अन्य ने लिखा, किंग कोबरा।'
'[miscellaneous]','ऑस्ट्रेलिया के आसमान में रात के समय दिखे चंद्रयान-3 की एक तस्वीर वायरल हो गई है। इसे 14 जुलाई को श्रीहरिकोटा से चंद्र मिशन लॉन्च होने के लगभग 30 मिनट बाद डायलन ओडॉनेल ने खींचा था। उन्होंने ट्वीट किया, यूट्यूब पर अभी भारत की अंतरिक्ष एजेंसी को...रॉकेट लॉन्च करते देखा...30 मिनट बाद यह मेरे घर के ऊपर से उड़ता दिखा।'
'[miscellaneous]','ताइवान में तट के पास गोताखोरों को एक विशाल ओरफिश दिखी जिसका वीडियो सामने आया है। उसके शरीर पर छेद थे और विशेषज्ञों का मानना है कि कुकी-कटर शार्क ने उसे चोट पहुंचाई। इस दुर्लभ मछली को सबसे लंबी मछलियों में से एक माना जाता है और स्थानीय लोग मानते हैं कि इसका दिखना भूकंप आने का संकेत देता है।'
'[miscellaneous, world, national]','यूएई के राष्ट्रपति शेख मोहम्मद बिन ज़ाएद अल नाहयान द्वारा शनिवार को प्रधानमंत्री नरेंद्र मोदी के सम्मान में आयोजित लंच में शुद्ध शाकाहारी भोजन परोसा गया। शाकाहारी मेन्यू की तस्वीर ऑनलाइन सामने आई है। यूएई के राष्ट्रपति के आमंत्रण पर पीएम मोदी एक दिवसीय यात्रा पर शनिवार को अबू धाबी पहुंचे जहां एयरपोर्ट पर क्राउन प्रिंस ने उनका स्वागत किया।'
'[miscellaneous]','ऑस्ट्रेलिया के समुद्र तट पर जलपरी जैसे रहस्यमय जीव का कंकाल मिला है। क्वींसलैंड में लॉन्ग बीच पर एक महिला को यह कंकाल दिखा। उन्होंने फेसबुक पर तस्वीरें शेयर कीं और मिरर से कहा, उसकी खोपड़ी मानव आकार की थी, लंबा जबड़ा था, बाल गाय/कंगारू के बाल जैसे रंग के थे लेकिन सड़ने के कारण कई जगह बाल नहीं रहे।'
'[miscellaneous]','पाकिस्तानी नागरिक बताए जा रहे एक शख्स का वीडियो वायरल हुआ है जिसमें वह फ्लाइट में लोगों से मदरसा बनाने के लिए पैसे मांगता दिख रहा है। वीडियो में शख्स कह रहा है, हम एक मदरसा बनाने के लिए पैसा इकट्ठा कर रहे हैं। हालांकि, इसका पता नहीं चला है कि यह वीडियो कब बनाया गया था।'
'[miscellaneous, national]','दिल्ली में यमुना नदी का जलस्तर 10 वर्षों में उच्चतम रिकॉर्ड स्तर पर पहुंचने के बाद ट्विटर यूज़र्स ने वर्तमान स्थिति की तुलना ऐतिहासिक चित्र से की जिसमें नदी लाल किले के नज़दीक से बहती हुई दिख रही है। आईएफएस अधिकारी प्रवीण कसवां ने गुलाम अली खान की पेंटिंग शेयर कर लिखा, करीब 1854 में लाल किले के पास यमुना।'
'[hatke, miscellaneous]','ऑस्ट्रेलिया में दिखे ब्लू-ग्रे रंग के एक रहस्यमयी कीट का वीडियो वायरल हुआ है। नरक का जीव कहा जाने वाला यह कीट पंख व पूंछ के साथ आधा छड़ी कीट व आधा बिच्छू की तरह दिखता है। पर्थ के एक कीटविज्ञानशास्त्री का कहना है, यह फैसमाटिडे परिवार से संबंध रखने वाला एक वॉल्किंग स्टिक इनसेक्ट (छड़ी कीट) है।'
'[miscellaneous]','यूके की 24-वर्षीय शौना हिगिन्स का कहना है कि एक अवॉर्ड जीत चुकी हेयरड्रेसर ने उनके हेयर एक्सटेंशन गलत लगा दिए, जिसके बाद उन्हें अपना सिर गंजा करना पड़ा। उन्होंने कहा, एक-एक कर एक्सटेंशन गिरने लगे, जिसके साथ मेरे बाल भी...सिर की त्वचा से खून निकलने लगा और सूजन आ गई...मुझे अपना सिर शेव करने का मुश्किल फैसला लेना पड़ा।'
'[miscellaneous]','ट्रैवल ऐंड लैज़र मैगज़ीन ने पाठकों की पसंद के आधार पर पर्यटन के लिए दुनिया के 25 सर्वश्रेष्ठ शहरों की सूची जारी की है। शीर्ष 10 शहरों में क्रमश: वाहाका (मेक्सिको), उदयपुर (भारत), क्योटो (जापान), उबुद (इंडोनेशिया), सैन मीगिल दे आलेंदे (मेक्सिको), मेक्सिको सिटी, टोक्यो (जापान), इस्तांबुल (तुर्किये), बैंकॉक (थाईलैंड) और मुंबई (भारत) शामिल हैं।'
'[miscellaneous]','ऑस्ट्रेलिया के एक परिवार ने कहा है कि उनकी 10-वर्षीय बेटी बेला मेसी को कॉम्प्लेक्स रीजनल पेन सिंड्रोम (सीआरपीएस) हुआ है जिसे अब तक की ज्ञात सबसे अधिक दर्द वाली कंडीशन कहा जाता है। फिजी ट्रिप के दौरान बेला के दाएं पैर में छाला हुआ था और इन्फेक्शन होने के बाद उसका पैर सूज गया। यह दुर्लभ सिंड्रोम लाइलाज है।'
'[miscellaneous]','फिलीपींस में एक 9-वर्षीय लड़की के सिर में लगभग एक हफ्ते तक कैंची फंसी रही। पेंसिल को लेकर झगड़े में लड़की को उसके भाई ने बैग से मारा जिसमें रखी कैंची उसके सिर में घुस गई। बच्ची के माता-पिता इमरजेंसी सर्जरी की फीस नहीं चुका सकते थे और स्थानीय लोगों की मदद से एक हफ्ते बाद उसकी सर्जरी हो सकी।'
'[miscellaneous, national]','आईएफएस अधिकारी प्रवीण कसवां ने लद्दाख में रामसर स्थल घोषित झील सो कर और सो मोरीरी के पास कार से स्टंट करते पर्यटक के वीडियो पर प्रतिक्रिया दी है। कसवां ने लिखा, ऐसी चिंताजनक गतिविधियों पर रोक लगनी चाहिए। एक ट्विटर यूज़र ने प्रतिक्रिया में कहा, ऐसे इडियट्स पर केस दर्ज होना चाहिए और इन्हें नाम लेकर शर्मिंदा करना चाहिए।'
'[miscellaneous, national]','बरेली (उत्तर प्रदेश) की एसडीएम ज्योति मौर्य व उनके पति आलोक मौर्य के बीच जारी विवाद के चलते पटना (बिहार) में खान सर की कोचिंग से लगभग 93 पतियों ने अपनी पत्नियों के नाम कटवा दिए हैं। खान सर ने कहा, हमने उन्हें समझाया कि यह गलत बात है...किसी की गलती की सज़ा दूसरे को कैसे दे सकते हैं।'
'[miscellaneous, national]','रेल मंत्री अश्विनी वैष्णव ने चेन्नई (तमिलनाडु) स्थित इंटीग्रल कोच फैक्ट्री (आईसीएफ) का दौरा किया है और इस दौरान उन्होंने वंदे भारत के प्रोडक्शन का मुआयना किया। उन्होंने वंदे भारत एक्सप्रेस की कई तस्वीरें ट्वीट की हैं जिनमें यह ट्रेन ऑरेंज-ग्रे और ब्लू-वाइट कॉम्बिनेशन में दिख रही है। रिपोर्ट्स के मुताबिक, वंदे भारत एक्सप्रेस ऑरेंज-ग्रे कॉम्बिनेशन में भी नज़र आएगी।'
'[miscellaneous]','गिनीज़ वर्ल्ड रिकॉर्ड्स ने बताया है कि उसने सबसे लंबे किस वाली रिकॉर्ड कैटेगरी को डीऐक्टिवेट कर दिया है क्योंकि प्रतियोगिता बेहद खतरनाक हो गई थी। गिनीज़ ने कहा, जैसे-जैसे रिकॉर्ड तोड़ने का समय बढ़ता गया...प्रतिभागियों में नींद की कमी...से जुड़े खतरे बढ़ गए। गौरतलब है, थाईलैंड के कपल ने 58 घंटे 35 मिनट तक किस कर रिकॉर्ड बनाया था।'
'[miscellaneous]','टेक्सस (अमेरिका) के एक डिपार्टमेंटल स्टोर में 74 साल तक काम करने के बाद मेल्बा मेबेन नामक 90-वर्षीय महिला रिटायर हुई हैं। फॉक्स न्यूज़ के अनुसार, मेल्बा ने करियर में न एक भी दिन छुट्टी ली और न ही बीमार हुईं। 1949 में बतौर एलिवेटर गर्ल नौकरी शुरू करने वाली मेल्बा बाद में कॉस्मेटिक डिपार्टमेंट में काम करने लगी थीं।'
'[miscellaneous, business]','गूगल के सह-संस्थापक सर्गेई ब्रिन की पूर्व पत्नी निकोल शैनाहन ने एलन मस्क संग अफेयर के चलते उनकी शादी टूटने के आरोपों पर प्रतिक्रिया दी है। उन्होंने कहा, क्या एलन और मैंने सेक्स किया?…क्या हमारे बीच रोमांटिक रिश्ता था? नहीं। हमारे बीच अफेयर नहीं था। इससे पहले मस्क ने भी निकोल से अफेयर होने की रिपोर्ट को बकवास बताया था।'
'[miscellaneous, national]','केंद्रीय मंत्री नितिन गडकरी ने नैशनल हाईवे-30 पर लगाए जा रहे बाहु बल्ली कैटल फेंस की तस्वीरें शेयर की हैं। उन्होंने कहा कि इसका मकसद मवेशियों को सड़क पार करने से रोकना है जिसके चलते दुर्घटनाएं होती हैं। गडकरी ने कहा कि बांस, क्रियोसोट तेल व उच्च घनत्व वाले पॉलिथीन से बने फेंस स्टील के फेंस का दमदार विकल्प हैं।'
'[miscellaneous]','यूनिवर्सिटी ऑफ लास पामस के एक पैथोलॉजिस्ट को समुद्र तट पर मृत मिली व्हेल के कोलोन के अंदर तकरीबन ₹4.5 करोड़ का फ्लोटिंग गोल्ड या व्हेल की उल्टी मिली। दरअसल, पैथोलॉजिस्ट को लगा कि व्हेल की मौत डाइजेस्टिव समस्या से हुई और कोलोन का निरीक्षण करने पर उन्हें 9.5 किलो का 50-60 सेंटीमीटर व्यास वाला पत्थर मिला।'
'[miscellaneous]','क्वींसलैंड (ऑस्ट्रेलिया) में बीच पर एक मृत शार्क मिली है जिसके फिन्स, पूंछ और जबड़े का निचला हिस्सा कटा हुआ है। तस्वीरें सामने आने के बाद लोगों ने सोशल मीडिया पर गुस्सा ज़ाहिर किया। यह एक शार्क-फिनिंग का केस माना जा रहा है जिसमें फिन्स बेचने को लेकर शार्क का यह हिस्सा काटकर बाकी हिस्से को फेंक दिया जाता है।'
'[miscellaneous]','आईएफएस अधिकारी प्रवीण कसवां ने जून में नदियों को लेकर ट्विटर पर एक वीडियो शेयर किया था जो वायरल हो गया है। उन्होंने लिखा था, नदियां इस तरह बनती हैं। नदी की मां वन है। सुबह 6 बजे अपनी टीम के साथ पैदल गश्त करते हुए। वीडियो पर प्रतिक्रिया देते हुए एक ट्विटर यूज़र ने लिखा, मनोहर।'
'[miscellaneous]','टेक्सस (अमेरिका) से 17 साल की उम्र में लापता हुआ रूडी फेरियस नामक शख्स 8 साल बाद जीवित मिला है। अब 25 साल का हो चुका रूडी एक व्यक्ति को एक चर्च के बाहर सोता मिला था और उसके शरीर पर चोटें और बालों में खून लगा मिला। वह अपने घर के पास कुत्ता घुमाते समय लापता हुआ था।'
'[miscellaneous]','एक महिला ने इंस्टाग्राम पर एक वीडियो शेयर कर बताया है कि मीशो से ज्वेलरी ऑर्डर करने के बाद उसे क्रीम की खाली डिब्बी मिली है। उसने बताया कि एक बार पहले भी मीशो से हेयर क्लिप ऑर्डर करने पर उसे टमी टकर डिलीवर हुआ था। एक यूज़र ने कमेंट किया, उनका कस्टमर केयर भी बहुत बेकार है।'
'[miscellaneous]','धमनियां फूलने के कारण जान गंवाने वाले 30-वर्षीय जर्मन बॉडीबिल्डर और यूट्यूबर जो लिंडर हाल ही में मांसपेशियों को प्रभावित करने वाली दुर्लभ कंडीशन रिपलिंग मसल डिज़ीज़ (आरएमडी) से पीड़ित पाए गए थे। यह एक न्यूरोमस्क्युलर डिसऑर्डर है जिसके सामान्य लक्षण मांसपेशियों में खिंचाव, दर्द, अकड़न और थकावट होना हैं। लिंडर ने गर्दन में दर्द की शिकायत की थी।'
'[miscellaneous]','अमेरिका के कैलिफोर्निया में 200 से अधिक डॉलफिन और सी लायंस मृत बहकर समुद्री तटों पर आ गए और विशेषज्ञों ने जीवों की मौत के लिए ज़हरीले एल्गी के उगने को ज़िम्म्मेदार ठहराया है। वहीं, सैंकड़ों सी लायंस भी बीमार पड़ गए जिनमें एल्गी से उत्पन्न होने वाले न्यूरोटॉक्सिन डोमोइक एसिड से पॉयज़निंग के संकेत मिले।'
'[miscellaneous]','जोएस्थेटिक्स के नाम से मशहूर बॉडीबिल्डिंग यूट्यूब स्टार जो लिंडर का 30 साल की उम्र में निधन हो गया है। जर्मन इन्फ्लुएंसर लिंडर के यूट्यूब पर 9,41,000 से अधिक सब्सक्राइबर थे जबकि इंस्टाग्राम पर उनके 8 मिलियन से अधिक फॉलोअर्स थे। उनकी गर्लफ्रेंड निचा ने बताया कि वह पिछले 3 दिनों से गर्दन में दर्द की शिकायत कर रहे थे।'
'[miscellaneous]','संयुक्त अरब अमीरात (यूएई) के अंतरिक्षयात्री सुल्तान अल नेयादी ने इंटरनैशनल स्पेस स्टेशन (आईएसएस) से ली गई मक्का की एक तस्वीर शेयर की है। अब वायरल हो चुकी इस तस्वीर के साथ उन्होंने लिखा, उम्मीद करता हूं कि यह हम सभी को करुणा, विनम्रता और एकता के लिए प्रेरित करे। नेयादी ने 26 जून को यह तस्वीर क्लिक की थी।'
'[automobile, miscellaneous, world]','आलेफ एरोनॉटिक्स द्वारा विकसित फ्लाइंग कार अमेरिकी सरकार से मंज़ूरी पाने वाली पहली उड़ने वाली कार बन गई है। कंपनी के मुताबिक, आलेफ के मॉडल ए को फेडरल एविएशन ऐडमिनिस्ट्रेशन से स्पेशल एयरवर्दीनेस सर्टिफिकेशन मिला है। $300,000 (₹2.5 करोड़) कीमत वाली यह कार 100% इलेक्ट्रिक व सड़क पर चलने में सक्षम है और वर्टिकल टेकऑफ व लैंडिग कर सकती है।'
'[miscellaneous]','अमेरिका में रॉकी नाम के एक मेल बॉक्सर कुत्ते का नाम किसी जीवित कुत्ते की सबसे लंबी जीभ (5.46 इंच) को लेकर गिनीज़ वर्ल्ड रिकॉर्ड में दर्ज किया गया है। इससे पहले यह रिकॉर्ड लैब्राडोर/जर्मन शेफर्ड की मिक्स नस्ल के फीमेल डॉग ज़ोई के नाम था। 3 साल की ज़ोई की जीभ 5 इंच लंबी है।'
'[miscellaneous]','मिस्टर बीस्ट नाम से मशहूर यूट्यूब पर दुनिया के सर्वाधिक सब्सक्राइबर वाले शख्स जिम्मी डॉनल्डसन ने गुरुवार को ट्विटर पर बताया कि उन्होंने अपना वज़न कम किया है। 25-वर्षीय जिम्मी ने वज़न घटाने से पहले और बाद की तस्वीरें शेयर कर बताया, मुझे एहसास हुआ कि मैं मोटापे से ग्रसित हूं...इसलिए मैंने लिफ्टिंग और रोज़ाना 12,500 कदम चलना शुरू किया।'
'[miscellaneous]','अमेरिकी आर्ट कलेक्टिव एमएससीएचएफ द्वारा बनाया गया एक हैंडबैग एक ऑनलाइन नीलामी में $63,750 (तकरीबन ₹52 लाख) में बिका है जो नमक के एक दाने से भी छोटा है। इस बैग में लुई वितॉ का मोनोग्राम लगा हुआ है। 657×222×700 माइक्रोमीटर वाला यह बैग इतना छोटा है कि इसे देखने के लिए माइक्रोस्कोप की ज़रूरत पड़ती है।'
'[miscellaneous]','वनिला नामक मादा चिम्पैंज़ी ने अपने जीवन के 28 साल कैद में गुज़ारने के बाद फ्लोरिडा (अमेरिका) स्थित रेस्क्यू सैंक्चुरी में पहली बार आसमान देखा और उसके रिऐक्शन का वीडियो सोशल मीडिया पर वायरल हो गया है। सेव द चिम्प्स द्वारा शेयर किए गए वीडियो में दिख रहा है कि वनिला खुले आसमान में जाने से पहले हिचक रही है।'
'[miscellaneous]','पोम्पेई (इटली) में पुरातत्वविदों को 2,000 साल पुरानी वॉल पेंटिंग मिली है जिसमें पिज़्ज़ा जैसी दिखने वाली डिश नज़र आ रही है। संस्कृति मंत्रालय ने कहा, पेंटिंग में फ्लैटब्रेड किसी मॉडर्न डिश का दूर का पूर्वज हो सकता है। कुछ विशेषज्ञों ने कहा कि पिज़्ज़ा बनाने के लिए टमाटर और मोज़ेरेला जैसी सामग्रियां पेंटिंग को बनाते समय उपलब्ध नहीं थीं।'
'[miscellaneous]','नोएडा (उत्तर प्रदेश) में एक बिलबोर्ड पर लिखे माफीनामे की तस्वीर सोशल मीडिया पर वायरल हो गई है। इस बिलबोर्ड पर दो बच्चों की तस्वीरें लगी हैं और उस पर लिखा है, आई एम सॉरी संजू। आई विल नेवर एवर हर्ट यू अगेन (मुझे माफ कर दो संजू। मैं तुम्हें फिर कभी दुख नहीं पहुंचाऊंगी)। तुम्हारी सुश।'
'[miscellaneous, national]','देश में मॉनसून में देरी, तापमान में बढ़ोतरी और कुछ इलाकों में भारी बारिश के चलते कई जगहों पर सब्ज़ियों की कीमतें बढ़ रही हैं। आंध्र प्रदेश व कर्नाटक में बढ़ते तापमान और तमिलनाडु में भारी बारिश से टमाटर की कीमतें करीब ₹100/किलोग्राम हो गईं। वहीं, चक्रवात और बाढ़ के चलते कई जगहों पर सब्ज़ियों की आपूर्ति बाधित हुई है।'
'[miscellaneous, national]','दुधवा टाइगर रिज़र्व (उत्तर प्रदेश) में अत्यंत दुर्लभ व वैश्विक स्तर पर विलुप्तप्राय पक्षी जेर्डोन्स बैबलर देखा गया है। इस पक्षी की तस्वीर 14 वर्षों के बाद दुनिया के किसी कैमरे में कैद हुई। द हैबिटेट ट्रस्ट के शोधकर्ता कौशिक सरकार के मुताबिक, दुनिया में इनकी संख्या करीब 10,000 बताई जाती है जिसमें से लगभग 30% भारत में हैं।'
'[miscellaneous]','यूट्यूबर मिस्टर बीस्ट का दावा है कि उन्होंने इसी महीने टाइटैनिक सबमरीन में राइड का ऑफर ठुकराया था। इस महीने टाइटैनिक का मलबा दिखाने गई सबमरीन में विस्फोट हुआ और उसमें सवार 5 लोग मारे गए। यूट्यूबर ने एक स्क्रीनशॉट शेयर किया जिसमें लिखा है, मैं भी...टाइटैनिक सबमरीन में जा रहा हूं। आप साथ आएंगे तो टीम को खुशी होगी।'
'[miscellaneous, national]','कर्नाटक के मंड्या ज़िले में बारिश के देवता को खुश करने के लिए प्रतीकात्मक तौर पर 2 लड़कों की आपस में शादी करा दी गई। दोनों को दूल्हा-दुल्हन की पोशाक पहनाई गई और विशेष दावत का आयोजन किया गया। स्थानीय लोगों के मुताबिक, राज्य के कई हिस्सों में ज़्यादा बारिश न होने के कारण इस परंपरा का पालन किया गया।'
'[miscellaneous, business]','उद्योगपति आनंद महिंद्रा ने वाइट हाउस में अमेरिकी राष्ट्रपति जो बाइडन द्वारा प्रधानमंत्री नरेंद्र मोदी के सम्मान में आयोजित राजकीय रात्रिभोज के दौरान राष्ट्रपति के आधिकारिक आवास के अंदर की तस्वीरें व वीडियोज़ शेयर किए हैं। उन्होंने ट्वीट किया, मैंने राजकीय रात्रिभोज की कुछ तस्वीरें शेयर करने का वादा किया था...यह देखकर अच्छा लगा कि शाम की प्रमुख थीम...संगीत थी।'
'[miscellaneous]','अंबरनाथ (महाराष्ट्र) में बकरीद से पहले बकरे शेरू की मौत हो गई जिसके शरीर पर उर्दू में अल्लाह और मोहम्मद लिखा था। बकरे के मालिक शकील ने इसकी कीमत ₹1.12 करोड़ रखी थी लेकिन बिक्री से पहले ही बकरे की मौत हो गई। बकौल शकील, वह रोज़ बकरे को ₹2,000 की दवा देते थे लेकिन दवाएं काम न आईं।'
'[miscellaneous]','10 डाउनिंग स्ट्रीट ने यूट्यूब पर एक वीडियो शेयर किया है जिसमें ब्रिटिश प्रधानमंत्री ऋषि सुनक अपनी मां द्वारा बनाई गई बर्फी यूक्रेनी राष्ट्रपति वोलोदिमिर ज़ेलेंस्की को खिलाते दिख रहे हैं। सुनक ने बताया, हम बात कर रहे थे और उन्हें (ज़ेलेंस्की) भूख लगी। तो मैंने उन्हें मां द्वारा बनाई गई बर्फी दी। ज़ेलेंस्की हाल ही में ब्रिटेन गए थे।'
'[miscellaneous]','चीन के एक कैंप में करीब 100 किलो वज़न घटाने की कोशिश कर रही 21-वर्षीय सोशल मीडिया इन्फ्लुएंसर कुईहुआ की इस दौरान मौत हो गई। वह अपना वज़न घटाने का सफर अपने हज़ारों प्रशंसकों के साथ शेयर कर रही थीं। कुईहुआ का वज़न 156 किलोग्राम था और उन्होंने मौत से पहले 2 महीने में 27 किलोग्राम वज़न घटा लिया था।'
'[miscellaneous, business]','महिंद्रा ग्रुप के चेयरमैन आनंद महिंद्रा ने पेरिस (फ्रांस) में दुनिया के दो सबसे अमीर लोगों- एलन मस्क और बर्नार्ड आरनो के एकसाथ लंच करने वाली वायरल तस्वीर पर प्रतिक्रिया दी है। महिंद्रा ने ट्विटर पर मस्क को टैग करते हुए लिखा है, मेरी पत्नी सोच रही हैं कि इस लंच के बिल का भुगतान किसने किया होगा।'
'[miscellaneous]','अमेरिकी आर्ट कलेक्टिव एमएससीएचएफ ने एक इतना छोटा हैंडबैग बनाया है जिसे देखने के लिए एक माइक्रोस्कोप की ज़रूरत पड़ती है। 657×222×700 माइक्रोमीटर वाला यह बैग नमक के एक दाने से भी छोटा है। इस बैग में लुई वितॉ का मोनोग्राम लगा हुआ है और अगले हफ्ते फ्रांस की राजधानी पेरिस में फैशन वीक के दौरान इसकी नीलामी होगी।'
'[miscellaneous]','प्रयागराज (उत्तर प्रदेश) में महिला ने शारीरिक संबंध न बनाने पर शादी के 1 माह बाद पति को नपुंसक बताते हुए ससुराल छोड़ दिया और मायके चली गई। बकौल रिपोर्ट्स, इस मामले को लेकर दोनों पक्षों की पंचायत हुई जिसमें दोनों का रिश्ता खत्म करवा दिया गया। रिपोर्ट्स के मुताबिक, महिला का पति लापता हो गया है।'
'[miscellaneous]','रिटेल कंपनी ज़ारा ₹3,300 में एक शर्ट बेच रही है जिसमें हिंदी में चावल और दिल्ली की धूप स्लोगन लिखे हुए हैं। कई लोगों ने ट्विटर पर इस रैंडम शर्ट को लेकर प्रतिक्रिया दी और कुछ यूज़र्स ने कहा कि क्या ज़ारा राइज़ लिखना चाहता था जो राइस जैसा है। एक अन्य यूज़र ने लिखा, बकवास।'
'[miscellaneous]','बाड़मेर (राजस्थान) में एक किसान के प्रकाश चौधरी नामक बेटे की 51 ट्रैक्टरों के 1 किलोमीटर लंबे काफिले के साथ बारात निकाली गई जिसका वीडियो वायरल हुआ है। दूल्हा भी एक ट्रैक्टर चला रहा था। दूल्हे के पिता ने कहा, मेरी भी बारात ट्रैक्टर पर निकली थी इसलिए मैंने सोचा कि बेटे की बारात भी ट्रैक्टर पर लेकर जाऊं।'
'[miscellaneous]','बांदा (उत्तर प्रदेश) में सोमवार को एक शादी में 90 के दशक जैसा नज़ारा दिखा जहां 30 बैलगाड़ियों पर 150 बाराती विवाह स्थल पहुंचे। दूल्हा भी एक बैलगाड़ी पर सवार था। दूल्हे के पिता ने बताया कि दूल्हा-दुल्हन ने साथ में मैनेजमेंट का कोर्स किया था और पूरे परिवार की इच्छा थी कि पुराने रिवाज़ों से बारात निकाली जाए।'
'[miscellaneous]','अमेरिका के टेक्सस में कथित रूप से पानी में ऑक्सीजन की मात्रा कम होने की वजह से हज़ारों मृत मछलियां बहकर समुद्र तट पर आ गईं। अधिकारी लेरिन जॉनसन ने बताया, जब गर्मियों में तापमान बढ़ता है तो मछलियों का मरना आम बात है...अगर पानी में पर्याप्त ऑक्सीजन नहीं होती है तो मछलियां सांस नहीं ले पाती हैं।'
'[miscellaneous]','सांप खाते हुए हिरण का वीडियो सोशल मीडिया पर वायरल हो गया है जिस पर आईएफएस अधिकारियों ने प्रतिक्रिया दी है। आईएफएस अधिकारी सुशांत नंदा ने कहा, कैमरे हमें प्रकृति को बेहतर ढंग से जानने में मदद कर रहे हैं। हां, शाकाहारी जीव भी कभी-कभी सांप खाते हैं। आईएफएस अधिकारी प्रवीण कसवां ने कहा, यह हिरण भ्रमित लग रहा है।'
'[miscellaneous]','गुजरात की क्षमा बिंदु ने हाल ही में अपनी शादी की पहली सालगिरह मनाई। खुद से शादी करने वालीं 25-वर्षीय क्षमा ने इंस्टाग्राम पर एक वीडियो शेयर किया है जिसे अलग-अलग स्निपेट्स का इस्तेमाल कर बनाया गया है और उसमें उनकी शादी की तस्वीरें भी शामिल हैं। बकौल रिपोर्ट्स, क्षमा खुद से शादी करने वाली भारत की पहली व्यक्ति हैं।'
'[miscellaneous]','जर्मनी के हैम्बर्ग में एयरक्राफ्ट इंटीरियर्स एक्सपो में प्रदर्शित की गई डबल डेकर एयरक्राफ्ट की सीट की एक तस्वीर सोशल मीडिया पर वायरल हो गई है। इस तस्वीर पर प्रतिक्रिया देते हुए एक यूज़र ने लिखा, लेग रूम कमाल का लग रहा है। डिज़ाइनर ने कहा कि इस सीट से जगह का बेहतर इस्तेमाल हो सकेगा।'
'[miscellaneous, business]','केंद्रीय वित्त मंत्री निर्मला सीतारमण की बेटी पराकला वांगमयी के पति प्रतीक दोशी पीएमओ में ऑफिसर ऑन स्पेशल ड्यूटी (रिसर्च ऐंड स्‍ट्रैटजी) के पद पर कार्यरत हैं। प्रतीक 2014 में पीएमओ से जुड़े थे। सिंगापुर मैनेजमेंट यूनिवर्सिटी से ग्रैजुएट प्रतीक, पीएम मोदी के मुख्यमंत्री रहने के दौरान गुजरात सीएमओ में र‍िसर्च अस‍िस्‍टेंट के तौर पर भी काम कर चुके हैं।'
'[miscellaneous, national]','बाड़मेर (राजस्थान) में उठे 70-80 फीट ऊंचे रेतीले बवंडर का वीडियो वायरल हुआ है। एक ट्विटर यूज़र ने प्रतिक्रिया में लिखा, रेत के झरने और रेत की बारिश ही बाड़मेर के लोगों के लिए कुल्लू-मनाली हैं।🙃🌪️ बकौल रिपोर्ट्स, रेतीले बवंडर से ग्रामीण इलाकों को सर्वाधिक नुकसान हुआ जहां कच्चे मकान, पेड़ और बिजली के खंभे क्षतिग्रस्त हो गए।'
'[miscellaneous]','वर्जीनिया राज्य (अमेरिका) में इंसानों जैसे दांतों वाली 8.6 किलोग्राम की एक बड़ी मछली पकड़ी गई जिसे डायनासोर कहा जा रहा है। इंटरनैशनल अंडरवॉटर स्पीयरफिशिंग असोसिएशन के अनुसार, इस मछली ने अपनी प्रजाति की मछलियों में सबसे वज़नी मछली होने का रिकॉर्ड तोड़ दिया है। इसे पकड़ने वाले डाइवर ने कहा, हर किसी को वर्ल्ड रिकॉर्ड पसंद होता है।'
'[miscellaneous]','कनाडा में भारतीय मूल के 56-वर्षीय शख्स और उसके 24-वर्षीय बेटे को किशोरियों के यौन शोषण के आरोप में गिरफ्तार किया गया है। पुलिस के मुताबिक, दोनों आरोपी इन लड़कियों को वेप्स, ड्रग्स, सिगरेट और शराब देकर अपने स्टोर पर उनके साथ सेक्स करते थे। ये घटनाएं कथित तौर पर दिसंबर 2022 से मई 2023 के बीच हुईं।'
'[miscellaneous]','आईएफएस अधिकारी प्रवीण कसवां ने यूपीएससी इंटरव्यू में गरीबी के बावजूद अंतरिक्ष मिशन पर खर्च प्रश्न के अपने उत्तर का खुलासा किया है। उन्होंने जवाब दिया, दोनों चीज़ें नेचर में प्रतिस्पर्धी नहीं हैं। 1928 में...सी.वी. रमन समुद्र के पानी के रंग का खोज कर...रमन प्रभाव लाए...जिसका मेडिकल में उपयोग होता है। ऐसी चीज़ों में समय लगता है...लेकिन रिज़ल्‍ट...अच्‍छा आता है।'
'[miscellaneous, national]','रेल मंत्री अश्विनी वैष्णव ने सभी 18 वंदे भारत ट्रेनों के मार्गों को दर्शाने वाला ग्राफिक ट्विटर पर शेयर किया है। प्रधानमंत्री नरेंद्र मोदी ने सोमवार को पूर्वोत्तर की पहली और देश की 18वीं वंदे भारत ट्रेन को हरी झंडी दिखाई थी जो गुवाहाटी (असम) और न्यू जलपाईगुड़ी (पश्चिम बंगाल) के बीच हफ्ते में 6 दिन (मंगलवार को छोड़कर) चलेगी।'
'[miscellaneous]','बेंगलुरु में ऐप आधारित कैब कंपनी उबर के अत्यधिक किराए को लेकर एक स्क्रीनशॉट वायरल होने के बाद सड़क परिवहन व सुरक्षा आयुक्त एस.एन. सिद्धारमप्पा ने क्षेत्रीय परिवहन कार्यालय (आरटीओ) को उबर को नोटिस जारी करने का निर्देश दिया है। एक ट्विटर यूज़र ने स्क्रीनशॉट शेयर कर लिखा था, कैब का किराया हवाई किराए के काफी करीब है।'
'[miscellaneous]','ब्राज़ील में शनिवार को एलजीबीटीक्यू+ समुदाय के ब्यूटी पैजेंट में नताली बेकर नामक प्रतिभागी के सेकेंड आने पर गुस्से में स्टेज पर चढ़े उसके पति ने क्राउन छीनकर स्टेज पर फेंका और तोड़ दिया। उस समय विजेता इमैनुऐली बेलिनी को क्राउन पहनाया जाना था। पैजेंट को-ऑर्डिनेटर ने इसकी निंदा कर कहा कि शख्स को लगा कि फैसला सही नहीं था।'
'[miscellaneous]','आईएएस अधिकारी सुप्रिया साहू ने माउंट एवरेस्ट में फैले प्लास्टिक कचरे का एक वायरल वीडियो शेयर किया है। अधिकारी ने लिखा, इंसान अपना प्लास्टिक कचरा फेंककर और प्लास्टिक प्रदूषण फैला कर माउंट एवरेस्ट तक को नहीं बख्श रहे हैं, सच में यह दिल तोड़ देने वाला है। कई लोगों ने वीडियो पर प्रतिक्रिया दी और एक ने कहा, शर्मनाक।'
'[miscellaneous, national]','प्रधानमंत्री नरेंद्र मोदी ने रविवार को नए संसद भवन की विशेषताओं का एक्सक्लूसिव वीडियो यूट्यूब पर शेयर किया जो वायरल हो गया है। वीडियो के अनुसार, नए व विराट लोकसभा कक्ष का डिज़ाइन राष्ट्रीय पक्षी मोर जबकि नए राज्यसभा कक्ष का डिज़ाइन राष्ट्रीय पुष्प कमल से प्रेरित है। वीडियो में अत्याधुनिक डिजिटल उपकरणों की जानकारी भी दी गई है।'
'[miscellaneous, national]','केंद्रीय मंत्री स्मृति ईरानी ने नए संसद भवन की एक तस्वीर ट्विटर पर शेयर की है जिसमें एक फोटोग्राफर द्वारा गृह मंत्री अमित शाह की तस्वीर लिए जाने के दौरान वह उनके पीछे मुस्कुरा रही हैं। उन्होंने लिखा, जब हर कोई मेन फ्रेम का हिस्सा बनना चाहता हो। इस तस्वीर में केंद्रीय मंत्री जी. किशन रेड्डी भी दिख रहे हैं।'
'[miscellaneous, business]','ओयो के फाउंडर रितेश अग्रवाल ने बताया है कि कंपनी के शुरुआती दिनों में ज़रूरत पड़ने पर उन्होंने होटल स्टाफ के रूप में भी काम किया। उन्होंने एक वाकया याद करते हुए कहा, मैं एक ग्राहक के कमरे की सफाई करने पहुंचा...तो देरी को लेकर वह नाराज़ थे। उन्होंने डांट लगाई लेकिन अच्छे से साफ-सफाई करने पर...₹20 की टिप दी।'
'[miscellaneous]','इटली के वेनिस शहर में रविवार सुबह आइकॉनिक ग्रैंड कैनाल के एक हिस्से में पानी का रंग हरा हो गया। प्रशासन ने सीसीटीवी सर्विलांस टेप की जांच की है और स्थानीय बोट ड्राइवर्स से भी पूछताछ की है। हालांकि पुलिस ने बताया कि हरे रंग का यह रहस्यमयी पानी वेनिस के लोगों के लिए खतरा नहीं है।'
'[miscellaneous]','ओहायो (अमेरिका) में एक 5-वर्षीय लड़के ने 40 चुइंग गम निगल लीं जिसके बाद पेट में ब्लॉकेज खोलने के लिए आपातकालीन सर्जरी की गई। पेट में चुइंग गम के आपस में चिपक जाने और पाचन तंत्र ब्लॉक हो जाने के बाद उसने दर्द और दस्त की शिकायत की थी। डॉक्टरों ने एंडोस्कोपी के दौरान ली गई तस्वीर जारी की है।'
'[miscellaneous]','चीन में लाइव स्ट्रीमिंग के दौरान चाइनीज़ वोडका (बाईजीउ) की कई बोतल पीने के कुछ घंटों बाद 34-वर्षीय सोशल मीडिया इन्फ्लुएंसर सैनचियानका की मौत हो गई। सैनचियानका ने यह लाइवस्ट्रीम एक अन्य इन्फ्लुएंसर के खिलाफ बतौर चैलेंज किया था। सैनचियानका के दोस्त ने कहा, लाइव में जुड़ने के बाद मैंने (चाइनीज़ वोडका की) उसे पूरी 3 बोतल पीते देखा था।'
'[miscellaneous]','दिल्ली में मेट्रो ट्रेन के अंदर रूट चार्ट पर आखिरी स्टेशन के नाम के बाद गोवा बीच लिखा स्टिकर चिपकाए जाने का वीडियो वायरल हुआ है। वीडियो पर एक सोशल मीडिया यूज़र ने लिखा, ऐसे लोगों पर जब तक कार्रवाई नहीं होगी तब तक ये अपनी हरकतें करते रहेंगे। अन्य ने लिखा, न्यूयॉर्क तो मैंने भी लिखा हुआ देखा था।'
'[miscellaneous]','दिल्ली के आसमान में शनिवार को एक दुर्लभ खगोलीय परिघटना सन हेलो दिखाई दी जिसे 22 डिग्री सर्कुलर हेलो भी कहा जाता है। स्थानीय लोगों ने इस दुर्लभ परिघटना की तस्वीरें सोशल मीडिया पर शेयर की हैं। गौरतलब है कि वातावरण में मौजूद बर्फ के क्रिस्टल से सूरज के प्रकाश का संपर्क होने पर यह परिघटना होती है।'
'[miscellaneous, business]','एनवीडिया के अरबपति सीईओ जेन्सेन हुआंग की ताइपे (ताइवान) के एक बाज़ार में बिना सिक्योरिटी गार्ड के खरीदारी करने की तस्वीर ऑनलाइन वायरल हो गई है। ट्विटर पर एक स्टार्टअप के संस्थापक द्वारा शेयर की गई तस्वीर में हुआंग हाथ में एक थैली लिए दिख रहे हैं। हुआंग की संपत्ति इस साल $21.1 बिलियन बढ़कर $34.9 बिलियन हो गई है।'
'[miscellaneous]','मैसूर के टीपू सुल्तान की तलवार लंदन में बॉनहैम्स इस्लामिक ऐंड इंडियन आर्ट सेल में £14,080,900 (करीब ₹144 करोड़) में नीलाम हुई है। 18वीं शताब्दी की सोने के हैंडल वाली यह तलवार टीपू सुल्तान के निधन के बाद उनके शयनकक्ष में मिली थी। यह तलवार स्टील की है और इस पर सोने से बेहतरीन नक्काशी की गई है।'
'[miscellaneous, business]','अरबपति बैंकर उदय कोटक के बेटे जय कोटक ने ट्विटर पर मिस इंडिया 2015 अदिति आर्या के साथ अपनी सगाई की पुष्टि की है। जय ने अदिति की तस्वीरें शेयर कर लिखा है, मेरी मंगेतर अदिति ने…येल यूनिवर्सिटी से एमबीए की पढ़ाई पूरी कर ली है…अदिति आप पर बेहद गर्व है। जय कोटक फिलहाल कोटक 811 के सह-प्रमुख हैं।'
'[miscellaneous]','राइस जोन्स नामक एक फोटोग्राफर ने यूके के एक बंदरगाह की ड्रोन से ली गई तस्वीर शेयर की जो एक डॉलफिन जैसा नज़र आ रहा है। पुशेली ड्रोन फोटोज़ के फेसबुक पेज में शेयर की गई यह तस्वीर वायरल हो गई है। इस महीने की शुरुआत में यह फोटो खींचने वाले फोटोग्राफर ने कहा, यह एक शानदार खोज थी।'
'[miscellaneous]','दुनिया में सबसे लंबी नाक (8.8 सेंटीमीटर) वाले तुर्किये के मेहमत ओज़्यूरिक का 75 वर्ष की उम्र में निधन हो गया है। गिनीज़ वर्ल्ड रिकॉर्ड्स ने उन्हें श्रद्धांजलि दी और बताया कि मेहमत की सर्जरी होने वाली थी और इससे पहले उनका हार्ट अटैक से निधन हो गया। मेहमत के बेटे ने कहा, मेरे पिता दयालु इंसान थे।'
'[miscellaneous]','भागलपुर (बिहार) में अखबार से बनाई गई ड्रेस पहनकर घूमते हुए बृजेश कुमार नामक शख्स की तस्वीर वायरल हुई है जिसे देखने के लिए लोगों की भीड़ जुट गई थी। खुद को ऐक्ट्रेस उर्फी जावेद का फैन बताने वाले कुमार ने कहा कि वह ऐक्ट्रेस की तरह ही अलग-अलग तरह के कॉस्ट्यूम खुद से डिज़ाइन कर उसे पहनता है।'
'[miscellaneous]','18 साल की उम्र जैसा शरीर पाने के लिए ₹16 करोड़/वर्ष से अधिक खर्च कर रहे अमेरिकी कंपनी कर्नल के 45-वर्षीय सीईओ ब्रायन जॉनसन ने अपने 17-वर्षीय बेटे और 70-वर्षीय पिता के साथ ब्लड प्लाज़्मा बदला है। जॉनसन को उनके बेटे का प्लाज़्मा दिया गया है जबकि जॉनसन का प्लाज़्मा उनके पिता की नसों में चढ़ाया गया है।'
'[miscellaneous]','संयुक्त राष्ट्र के विश्व मौसम विज्ञान संगठन (डब्ल्यूएमओ) ने अपनी रिपोर्ट में बताया है कि 1970 से 2021 के बीच मौसम संबंधी 11,778 आपदाएं हुई थीं जिनमें 20,87,229 लोगों की मौत हो गई। डब्ल्यूएमओ ने बताया कि इन आपदाओं के कारण $4.3 ट्रिलियन का आर्थिक नुकसान हुआ है। बकौल डब्ल्यूएमओ, पूर्व चेतावनी प्रणाली से मौतों की संख्या कम हुई है।'
'[miscellaneous]','केरल में 15 साल के अंतराल के बाद रविवार को यहूदी रीति-रिवाज़ों से कोई विवाह समारोह आयोजित किया गया। क्राइम ब्रांच में पूर्व एसपी बेनोय मलखाई की बेटी व डेटा साइंटिस्ट राहेल मलखाई ने अमेरिकी नागरिक व नासा के इंजीनियर रिचर्ड जाचरी रोवे से शादी की। राज्य में इससे पहले यहूदी रीति-रिवाज़ों से कोई विवाह 2008 में हुआ था।'
'[miscellaneous]','श्रीनगर में जी20 बैठक से पहले कश्मीर की तारीफ करते हुए अरबी इंफ्लुएंसर अमजद ताहा का वीडियो वायरल हुआ है। ताहा ने वीडियो में कहा, यह स्विट्ज़रलैंड या ऑस्ट्रिया नहीं बल्कि भारत है। यह कश्मीर है जहां जी20 बैठक होने वाली है। ताहा ने कहा, यह धरती पर स्वर्ग है और इस जगह ने प्रकृति का संरक्षण किया है।'
'[miscellaneous]','जेनिफर सटन नामक 38-वर्षीय महिला यूके में ट्रांसप्लांट सर्जरी के दौरान अपना दिल निकाले जाने के 16 साल बाद हाल ही में उसे देखने म्यूज़ियम पहुंची। जेनिफर ने कहा, यह मुझे उन सभी बातों की याद दिला रहा है जिनसे मैं गुज़री हूं। मुझे उम्मीद है कि अन्य लोग इसे देखेंगे और अंग दान को लेकर विचार करेंगे।'
'[miscellaneous]','अफगानिस्तान में 2010 में आईईडी धमाके में दोनों पैर गंवाने वाले पूर्व ब्रिटिश गोरखा सैनिक हरि बुधमागर (43) ने माउंट एवरेस्ट फतह कर इतिहास रच दिया है। वह कृत्रिम पैरों से दुनिया की सबसे ऊंची चोटी पर पहुंचने वाले पहले व्यक्ति बन गए हैं। उन्होंने कहा, यह मुश्किल था। जितना मैंने सोचा था उससे भी कहीं ज़्यादा मुश्किल था।'
'[miscellaneous, national]','छत्तीसगढ़ के 70-वर्षीय मंत्री टी.एस. सिंह देव ने ऑस्ट्रेलिया में स्काई डाइविंग करने का वीडियो ट्विटर पर शेयर किया है। उन्होंने लिखा, यह एकदम अद्भुत एडवेंचर था। काफी सुखद अनुभव रहा। वीडियो पर प्रतिक्रिया देते हुए छत्तीसगढ़ के मुख्यमंत्री भूपेश बघेल ने लिखा, वाह महाराज साहब!! आपने तो कमाल कर दिया! हौसले यूं ही बुलंद रहें।'
'[miscellaneous]','तुर्किये की राजधानी अंकारा में हाल ही में आए भीषण तूफान में एक सोफा हवा में उड़ता दिखा। ट्विटर पर शेयर किए गए एक वीडियो में एक इमारत से उड़कर आया सोफा दूसरी इमारत से टकराता दिख रहा है। 17 मई को अंकारा में 45 किलोमीटर/घंटे की रफ्तार से आंधी चली थी जिसमें पेड़ और इमारतों की खिड़कियां उखड़ गईं।'
'[miscellaneous]','गिनीज़ वर्ल्ड रिकॉर्ड्स ने जापानी आइसक्रीम ब्रैंड सेलाटो द्वारा बनाई गई बायाकुया को दुनिया की सबसे महंगी आइसक्रीम घोषित किया है। बकौल गिनीज़ वर्ल्ड रिकॉर्ड्स, इस आइसक्रीम की कीमत प्रति सर्व 8,73,400 जापानी येन (₹5 लाख से अधिक) है। आइसक्रीम को अल्बा (इटली) में उगाए जाने वाले दुर्लभ वाइट ट्रफल से बनाया जाता है जिसकी कीमत करीब ₹12 लाख/किलोग्राम है।'
'[miscellaneous]','झांसी (उत्तर प्रदेश) में शादी के ठीक बाद मंगलवार को लहंगे में बीए की परीक्षा देने के लिए परीक्षा केंद्र पहुंची कृष्णा राज नामक नई नवेली दुल्हन का वीडियो वायरल हुआ है। दुल्हन ने कहा, आगे बढ़ने के लिए दोनों चीज़ें साथ में लेकर चलना चाहिए...शादी भी ज़रूरी थी और पेपर भी ज़रूरी थे। परीक्षा के बाद मेरी विदाई होगी।'
'[miscellaneous]','ट्विटर पर भारतीय खाने की तस्वीर पर अरबपति एलन मस्क की प्रतिक्रिया वायरल हो गई है। एक यूज़र ने बटर चिकन, नान और चावल की तस्वीर शेयर कर लिखा, मुझे बेसिक...भारतीय खाना बहुत पसंद है, यह वाकई बहुत अच्छा होता है जिस पर मस्क ने लिखा, सच है। अभिनेता रणवीर शौरी ने कमेंट किया, भारतीय भोजन में...सबसे अधिक विविधता है।'
'[miscellaneous]','स्पोर्ट्स इलस्ट्रेटेड के वार्षिक स्विमसूट संस्करण के कवर के लिए पोज़ देने वाली अमेरिकी बिज़नेस वुमन मार्था स्टीवर्ट सबसे उम्रदराज़ महिला बन गई हैं। 81-वर्षीय मार्था ने कहा, उम्र के बारे में ज़्यादा नहीं सोचती लेकिन मुझे लगा यह ऐतिहासिक होगा। इससे पहले एलन मस्क की मां माये मस्क संस्करण के लिए पोज़ देने वालीं सबसे उम्रदराज़ (74-वर्ष) महिला थीं।'
'[miscellaneous]','सीएसआईआरओ ऑस्ट्रेलियन नैशनल फिश कलेक्शन के शोधकर्ताओं ने डीमन कैटशार्क की एक नई प्रजाति का पता लगाया है और इसकी आंखें सफेद रंग की हैं। ऑस्ट्रेलिया के एक म्यूज़ियम में 2011 में मिले अनोखे अंडों से गहराई में रहने वाले इस जीव का पता चला। शोधकर्ताओं ने बताया कि इन अंडों में टी की आकृति के मज़बूत रिजेस थे।'
'[miscellaneous]','पटना (बिहार) में हनुमंत कथा के दौरान एक युवक ने कथावाचक धीरेंद्र शास्त्री से कहा है कि वह इंटर (12वीं कक्षा) में फेल हो गया है और उसका दिमाग एक जगह नहीं लगता है। शास्त्री ने कहा, अब क्या चाहते हो कि हम पास करा दें? व्यापार में सफलता मिलेगी। गलत संगत में पड़ गए थे। मन शांत भी होगा।'
'[miscellaneous]','टोंक (राजस्थान) में एक युवक ने 2 सगी बहनों के साथ शादी की है। दुल्हनों के पिता ने कहा कि उनकी बड़ी बेटी कांता की शर्त थी कि वह उसी लड़के से शादी करेगी जो उसकी मानसिक रूप से कमज़ोर छोटी बहन के साथ भी शादी करेगा। कांता ने कहा कि वह अब अपनी बहन का जीवनभर ध्यान रख सकेगी।'
'[miscellaneous]','समाजसेवी सुधा मूर्ति के मुताबिक, एक बार उन्होंने ब्रिटिश प्रधानमंत्री ऋषि सुनक के सरकारी पते 10 डाउनिंग स्ट्रीट को इमिग्रेशन फॉर्म में अपने पते के तौर पर लिखा तो एक इमिग्रेशन अधिकारी को विश्वास नहीं हुआ। उन्होंने कहा, उसने (अधिकारी) मेरी तरफ देखकर पूछा, आप मज़ाक कर रही हैं? कोई नहीं मानता कि...साधारण महिला पीएम की सास हो सकती है।'
'[miscellaneous]','अमेरिका में जोसेफ डिटुरी नामक 55-वर्षीय प्रोफेसर ने एक अंडरवॉटर लॉज में 74 दिन बिताकर सबसे लंबे समय तक पानी के अंदर रहने का विश्व रिकॉर्ड तोड़ दिया है। पिछला रिकॉर्ड दो प्रोफेसरों के नाम था जिन्होंने 2014 में इसी लोकेशन पर 73 दिन, 2 घंटे और 34 मिनट पानी में बिताए थे। डिटुरी साउथ फ्लोरिडा यूनिवर्सिटी में पढ़ाते हैं।'
'[miscellaneous]','स्वीडन के रक्षा मंत्री पॉल जॉनसन से मुलाकात के दौरान ली गई विदेश मंत्री एस. जयशंकर की गॉगल्स में एक तस्वीर सोशल मीडिया पर वायरल हो गई है। कई ट्विटर यूज़र्स ने तस्वीर पर प्रतिक्रिया दी और टॉम क्रूज़ और ब्रैड पिट के लिए प्रतिस्पर्धा, डैपर और असली 007 लुक है जैसे कमेंट किए। एक यूज़र ने लिखा, किलर लुक।'
'[miscellaneous]','23 वर्षीय स्नैपचैट इन्फ्लुएंसर कैरिन मार्जोरी अपने फैन्स से एआई चैटबॉट के ज़रिए अपने एआई वर्ज़न से वर्चुअली बात करने के लिए हर मिनट $1 का शुल्क ले रही हैं। मार्जोरी ने इस चैटबॉट के ज़रिए एक हफ्ते में $1,00,000 कमाने का दावा किया है। मार्जोरी ने अनुमान जताया है कि वह इसके ज़रिए प्रतिमाह $5 मिलियन कमा सकती हैं।'
'[miscellaneous, world]','नेपाल के 46-वर्षीय पसांग शेरपा ने 26वीं बार माउंट एवरेस्ट फतेह किया है और ऐसा करने वाले वह दुनिया के दूसरे व्यक्ति बन गए हैं। एक अधिकारी ने बताया कि शेरपा ने रविवार को 8,849 मीटर ऊंची चोटी पर चढ़ाई की। पसांग ने कामी रीता शेरपा के रिकॉर्ड की बराबरी की जो इस समय एवरेस्ट पर चढ़ाई कर रहे हैं।'
'[miscellaneous]','मिलान (इटली) में 14 अप्रैल को एक फैशन शो में पेश की गई 50,890 क्रिस्टल वाली शादी की ड्रेस ने किसी ब्राइडल आउटफिट पर सबसे अधिक क्रिस्टल होने का गिनीज़ वर्ल्ड रिकॉर्ड बनाया है। इसमें 4 महीने प्लानिंग की गई और सभी क्रिस्टल को लगाने में 200 घंटे लगे। इसे लग्ज़री ब्राइडल फैशन ब्रैंड मकेला फेरियेरो ने तैयार किया है।'
'[miscellaneous]','ऑस्ट्रिया की दिवंगत अरबपति और आर्ट कलेक्टर हाइदी हॉर्टन के आभूषणों को हाल ही में $197 मिलियन (₹1,625 करोड़) में नीलाम किया गया जिसने इतिहास की सबसे महंगी नीलामी का विश्व रिकॉर्ड बनाया है। इनमें नेकलेस, ब्रेसलेट, झुमके और टियारा शामिल हैं। पिछला विश्व रिकॉर्ड 2011 में दिवंगत अभिनेत्री एलिज़ाबेथ टेलर के आभूषणों की नीलामी ($137 मिलियन) ने बनाया था।'
'[miscellaneous]','झारखंड के डिप्टी-कलेक्टर संजय कुमार ने 12वीं से प्रशासनिक सेवा में चयन होने तक के सफर से संबंधित पोस्ट कर लिखा है, मेरी अब तक की खिचड़ी यात्रा। उन्होंने बताया, आईआईटी प्रवेश परीक्षा में असफल रहा...दिल्ली में कोचिंग खोली। उन्होंने कहा, 2003 में गाज़ियाबाद से अखबार निकाला...2007 में यूपी में विधानसभा चुनाव लड़ा...2012 में प्रशासनिक सेवा में चयन हुआ। आगे?'
'[miscellaneous]','स्पैनिश इन्फ्लुएंसर पाउला गोनु ने बताया है कि उन्होंने पास्ता में अपने घुटने का एक हिस्सा पकाकर खाया था। बकौल पाउला, सर्जरी के दौरान इस हिस्से को हटाया गया था। उन्होंने कहा, मैंने बॉयफ्रेंड से कहा...मुझे इसे अपने शरीर का हिस्सा बनाना होगा। एक यूज़र ने कहा, यह क्या बकवास है? जबकि दूसरे ने कहा, मैंने लगभग उल्टी कर दी।'
'[miscellaneous]','आईएफएस अधिकारी रमेश पांडे ने गुरुवार को ट्विटर पर एक वीडियो शेयर किया जिसमें एक शख्स जंगली हाथी के पास जाकर खड़ा हुआ दिख रहा है। अधिकारी ने लिखा, हाथी ने इस शख्स को बर्दाश्त किया फिर भी यह खुदकुशी करने जैसा था। वीडियो में शख्स के हाथी के पास जाने पर वह चिंघाड़ता हुआ सुना जा सकता है।'
'[miscellaneous]','अमेरिकी ई-कॉमर्स कंपनी इट्सी अपने प्लैटफॉर्म पर ₹1.12 लाख में चारपाई बेच रही है। 36 इंच चौड़ी और 72 इंच लंबी इस चारपाई को कंपनी ‘ट्रेडिशनल इंडियन बेड’ के नाम से बेच रही है। चारपाई के एक खरीदार ने रिव्यू में लिखा, यह प्रोडक्ट तस्वीर जितना सुंदर है। सेलर से संवाद अच्छा रहा, इसकी शिपिंग सीधे भारत से की गई।'
'[miscellaneous]','सोशल मीडिया पर एक दक्षिण अफ्रीकी महिला और उसके वेडिंग फोटोग्राफर की वॉट्सऐप चैट का स्क्रीनशॉट वायरल हो गया है। महिला ने फोटोग्राफर से कहा कि उसका तलाक हो गया है इसलिए उसे रिफंड चाहिए। इसके बाद फोटोग्राफर ने महिला के तलाक पर दुख जताते हुए कहा, फोटोग्राफी एक नॉन-रिफंडेबल सर्विस है…मैं आपको फोटोग्राफी सेवाएं और तस्वीरें दे चुका हूं।'
'[miscellaneous]','दुनिया के पहले व इकलौते जीवित नोनप्लेट्स (एकसाथ जन्मे 9 भाई-बहनों) ने 4 मई को माली में अपना दूसरा जन्मदिन मनाया। माली की ​हलीमा सिसे नामक महिला ने मई 2021 में मोरक्को में सी-सेक्शन के ज़रिए 5 बेटियों व 4 बेटों को जन्म दिया था। सिसे ने कहा, हमें पता है कि नोनप्लेट्स ईश्वर से मिला उपहार है।'
'[miscellaneous]','दिल्ली मेट्रो का एक वीडियो सोशल मीडिया पर वायरल हुआ है जिसमें एक कपल मेट्रो की फर्श पर बैठकर किस करता नज़र आ रहा है। वीडियो सामने आने के बाद कई ट्विटर यूज़र्स ने इसकी आलोचना करते हुए डीएमआरसी से कार्रवाई की मांग की है। हाल ही में दिल्ली मेट्रो में मास्टरबेट करते एक शख्स का वीडियो सामने आया था।'
'[miscellaneous]','पुरातत्वविदों ने भूमध्य सागर के समुद्री कीचड़ के नीचे 7000 साल पुरानी सड़क के जलमग्न अवशेषों की खोज की है। यह सड़क जलमग्न ह्वार संस्कृति की प्रागैतिहासिक बस्ती को क्रोएशियाई द्वीप पर स्थित कोरकुला द्वीप से जोड़ती थी। पुरातत्वविदों ने बताया कि यह सड़क सावधानीपूर्वक एक के ऊपर एक पत्थर रखकर बनाई गई थी जो 13 फीट चौड़ी थी।'
'[world, miscellaneous]','पाकिस्तान के पूर्व प्रधानमंत्री इमरान खान की गिरफ्तारी के खिलाफ प्रदर्शन कर रहे लोगों ने मंगलवार को लाहौर में सेना के कमांडर के घर में घुसकर तोड़फोड़ की और एक प्रदर्शनकारी ने कोर कमांडर के घर से एक मोर चुरा लिया। प्रदर्शनकारी ने बताया कि मोर को अवाम के पैसे से खरीदा गया था इसलिए वह इसे लेकर आ गया।'
'[miscellaneous]','लद्दाख टूरिज़्म ने मंगलवार को ट्विटर पर एक जानवर की तस्वीर शेयर की और लिखा, घोड़े की तरह दिखने वाले ये जंगली जानवर लद्दाख के चांगथांग क्षेत्र के मैदानी इलाकों में पाए जाते हैं। लद्दाख टूरिज़्म ने आगे लिखा, इस जानवर के नाम का अनुमान लगाइए। कई यूज़र्स ने इस जानवर का नाम कियांग बताया।'
'[miscellaneous]','ब्लूमबर्ग के अनुसार, जापान में एक किसान आमों को $230/पीस (₹19,000) की कीमत पर बेच रहा है जिसके बाद ये दुनिया के सबसे महंगे आम बन गए हैं। हिरोयुकी नाकागावा नामक किसान जापान के बर्फीले इलाके तोकाची में सर्दियों में ग्रीनहाउस के अंदर बिना किसी कीटनाशक के इनकी पैदावार करते हैं। नाकागावा एक सीज़न में 5,000 आम ही उगाते हैं।'
'[miscellaneous]','आईएएस अधिकारी जितिन यादव ने ट्विटर पर सिविल सर्विसेज़ ऐप्टीट्यूड टेस्ट (सीसैट) का एक प्रश्न शेयर किया है। उन्होंने कहा, देखते हैं कि पेन और पेपर के बिना कौन इसे हल करता है। अगर इसे हल नहीं कर सकते तो सीसैट को हल्के में न लें। एक ट्विटर यूज़र के 27 जवाब पर यादव ने 👏 के साथ प्रतिक्रिया दी।'
'[miscellaneous]','ऑस्ट्रेलिया में एक छोटी ट्रिप के लिए कार से निकली 48-वर्षीय महिला जंगल में फंस गई और बचावकर्मियों के पहुंचने से पहले तक वह 5 दिन तक केवल एक बोतल वाइन व कुछ लॉलीपॉप्स की मदद से ज़िंदा रही। महिला के करीबियों ने 30-अप्रैल को पुलिस को इस बारे में सूचित किया था और एयर यूनिट ने उसका पता लगाया।'
'[miscellaneous]','मेक्सिको सिटी में आईक्यू लेवल 162 (ऐलबर्ट आइनस्टाइन से अधिक) वाली अदारा पेरेज़ सांचे नामक एक 11-वर्षीय ऑटिस्टिक छात्रा गणित में पी.जी. की पढ़ाई कर रही हैं। सिस्टम्स इंजीनियरिंग से ग्रैजुएशन करने वाली अदारा टेक्नोलॉजिकल यूनिवर्सिटी ऑफ मेक्सिको से अपनी डिग्री पूरी कर रही हैं। अदारा को 3 साल की उम्र में एक डेवलपमेंट डिसेबिलिटी से पीड़ित पाया गया था।'
'[miscellaneous, entertainment]','फास्ट ऐंड फ्यूरियस सीरीज़ की सभी 10 फिल्में देखने वाले के लिए फाइनेंस बज़ नामक वेबसाइट $1,000 (तकरीबन ₹82,000) का ऑफर दे रही है। इस रोल के लिए चुने गए शख्स को फिल्मों में सभी दुर्घटनाग्रस्त कारों के नुकसान की जानकारी जुटानी होगी। इसके लिए आवेदकों का 18 साल से कम होना और अमेरिका का निवासी होना ज़रूरी है।'
'[miscellaneous]','किंग चार्ल्स-III के राज्याभिषेक समारोह के दौरान ग्रिम रीपर जैसी आकृति गुज़रती दिखी जिसका वीडियो वायरल हुआ है। एक ट्विटर यूज़र ने लिखा, किसी और ने वेस्टमिंस्टर आबी में ग्रिम रीपर को देखा? दूसरे ने लिखा, ग्रिम रीपर को किसने बुलाया? पौराणिक कथाओं के अनुसार, ग्रिम रीपर मनुष्य के प्राण निकलने के बाद उसकी आत्मा को साथ ले जाते हैं।'
'[miscellaneous]','अमेरिका के हिल्टन नैशविल डाउनटाउन होटल के एक नाइट मैनेजर को कथित तौर पर सो रहे एक गेस्ट के कमरे में घुसकर उसके पैर की उंगलियां चाटने को लेकर गिरफ्तार किया गया है। गेस्ट ने कहा, मैं अचानक उछला और चीखने लगा था। आरोपी मैनेजर की पहचान 52-वर्षीय डेविड नील के रूप में हुई है।'
'[miscellaneous]','बर्गर किंग में 27-साल से बिना किसी छुट्टी के काम कर रहे लास वेगस (अमेरिका) के 54-वर्षीय केविन फोर्ड को रिटायरमेंट पर गोफंडमी कैंपेन के तहत $4,50,000 (करीब ₹3.67 करोड़) दिए जाएंगे। इस क्राउडफंडिंग कैंपेन के तहत अबतक ₹3.28 करोड़ जुटाए जा चुके हैं और लक्ष्य ₹3.67 करोड़ का है। फोर्ड ने एनबीसी शो में कहा, यह सपने जैसा है।'
'[miscellaneous]','कक्षा 5 का कॉमर्स का 80 वर्ष पुराना प्रश्नपत्र सोशल मीडिया पर वायरल हुआ है जिसमें छात्रों से सोने के दाम की गणना करने और एक व्यापारिक पत्र लिखने को कहा गया है। एक ट्विटर यूज़र ने कमेंट किया, इस तरह के सवाल राष्ट्रीय शिक्षा नीति में फिर से जोड़े जाने चाहिए। अन्य ने लिखा, मुझे चक्कर आ रहे हैं।🤯🤕🤯'
'[miscellaneous]','अमेरिका में जीपीएस फॉलो करते हुए एक महिला ने हाल ही में अपनी कार हवाई के होनोकोहाऊ बंदरगाह पर समुद्र में उतार दी। एक वीडियो ऑनलाइन सामने आया है जिसमें लोग आंशिक रूप से जलमग्न कार में सवार 2 महिलाओं को बचाते हुए नज़र आ रहे हैं। एक प्रत्यक्षदर्शी महिला ने बताया, कार सवार महिलाएं घबरा नहीं रही थीं।'
'[miscellaneous]','यूके के किंग चार्ल्स-III की ताजपोशी के समय उबासी लेते उनके 5-वर्षीय पोते प्रिंस लुई की तस्वीर वायरल हो गई है। लुई अपने माता-पिता और भाई-बहन के साथ बग्घी से वेस्टमिंस्टर आबी की ओर जाते समय लोगों की तरफ हाथ हिलाते दिखे। वेस्टमिंस्टर आबी के अंदर वह छत को निहारते और इशारा कर अपनी बहन को कुछ दिखाते नज़र आए।'
'[miscellaneous]','शुक्रवार की रात को हुआ पेनम्ब्रल चंद्रग्रहण भारत से भी नज़र आया। इस दौरान चंद्रमा केवल पृथ्वी की छाया (पेनम्ब्रा) के बाहरी हिस्से से होकर गुज़रा। इसी रात को फ्लावर मून भी था जो मई में होने वाले पूर्ण चंद्रमा को कहा जाता है। शुक्रवार रात कोलकाता से ली गई चंद्रग्रहण की एक तस्वीर सामने आई है।'
'[miscellaneous]','ब्राज़ील में तलाक का जश्न मनाने के लिए बंजी जंपिंग करने गया 22-वर्षीय शख्स रस्सी टूटने से करीब 70-फीट नीचे गिर गया। फरवरी की इस घटना में उसकी गर्दन व पीठ के निचले हिस्से की हड्डी में फ्रैक्चर आ गया और वह अस्पताल में भर्ती है। शख्स ने कहा, तलाक के बाद...हर तरह से ज़िंदगी का लुत्फ उठाना चाहता था।'
'[miscellaneous]','अमेरिका में विमान के विंग में मधुमक्खियों का झुंड चिपक जाने के बाद टेक्सस से अटलांटा जाने वाली डेल्टा एयरलाइंस की एक फ्लाइट 3 घंटे देरी से निकली। एक यात्री ने विमान की तस्वीरें शेयर कर लिखा, मधुमक्खियों के हटाए जाने तक फ्लाइट नहीं निकली। हालांकि, बाद में ग्राउंड इक्विपमेंट का इस्तेमाल कर प्लेन को खिसकाकर उससे मधुमक्खियां हटाई गईं।'
'[miscellaneous, national]','पुरातत्वविदों ने बताया है कि मध्य प्रदेश के बांधवगढ़ टाइगर रिज़र्व के अंदर कई मानव-निर्मित झील/तालाब मिले हैं जो संभवत: 1,800-2,000 साल पुराने हैं। पुरातत्वविदों के मुताबिक, इससे प्रतीत होता है कि यहां एक आधुनिक सभ्यता रही होगी। इस क्षेत्र में पहली बार तकरीबन 1,500 साल पुरानी रॉक पेंटिंग मिली है जो शायद किसी जानवर की है।'
'[miscellaneous]','फ्लोरिडा (अमेरिका) में ड्राई टोर्टुगज़ नैशनल पार्क में पानी के नीचे 19वीं सदी के क्वारंटीन अस्पताल और कब्रिस्तान के अवशेष मिले हैं। अब जलमग्न हो चुके द्वीप पर बने अस्पताल में 1890-1900 के बीच येलो फीवर से पीड़ित अमेरिकी सैनिकों का इलाज होता था। वहीं कब्रिस्तान की पहचान फोर्ट जेफरसन पोस्ट कब्रिस्तान के रूप में हुई है।'
'[miscellaneous]','दिल्ली के कुछ हिस्सों में गुरुवार सुबह घना कोहरा छाया रहा। राष्ट्रीय राजधानी में गुरुवार को न्यूनतम तापमान गिरकर 15.8 डिग्री सेल्सियस तक आ गया और मई 2009 के बाद यह इस महीने का सबसे कम न्यूनतम तापमान है। वहीं, आईएमडी ने दिल्ली में कुछ जगहों पर 7 मई तक गरज व आकाशीय बिजली कड़कने का अनुमान जताया है।'
'[miscellaneous, national]','दिल्ली स्थित एम्स में ब्रेन डेड घोषित किए गए 59 वर्षीय रुपचंद्र सिंह के परिवार ने उनके अंगदान कर अलग-अलग अस्पतालों में भर्ती 5 लोगों को नया जीवन दिया है। 30 अप्रैल को सड़क हादसे में सिंह के सिर में गंभीर चोट लग गई थी जिसके बाद मंगलवार को एम्स ने उन्हें ब्रेन डेड घोषित कर दिया था।'
'[miscellaneous]','यूके में एक ही समय पर 4 बहनें गर्भवती हैं जिनकी तस्वीर सामने आई है। 29-वर्षीय कायले स्टीवर्ट व 35-वर्षीय उनकी बहन जे. गुडविली इसी महीने बच्चे को जन्म देंगी जबकि 41-वर्षीय केरी-एन थॉम्सन और 24-वर्षीय एमी गुडविली अपनी गर्भावस्था के शुरुआती चरण में हैं। क्रिसमस से पहले उनके परिवार में बच्चों की संख्या 4 से बढ़कर 8 हो जाएगी।'
'[world, miscellaneous]','गिनीज़ वर्ल्ड रिकॉर्ड्स ने बताया है कि अमेरिका की 32-वर्षीय केल्सी ग्रब ने पैर को 171.4 डिग्री पीछे घुमाकर सर्वाधिक फुट रोटेशन (महिला) का विश्व रिकॉर्ड बनाया है। केल्सी ने बताया कि पैर को पीछे घुमाने से उसे आमतौर पर दर्द नहीं होता लेकिन कभी-कभी घुटने में दर्द महसूस होता है। केल्सी ने कहा, मैंने कभी इसकी ट्रेनिंग नहीं ली।'
'[miscellaneous]','मालदीव के पूर्व राष्ट्रपति मोहम्मद नशीद ने बुधवार को ट्विटर पर मोटी रस्सी से जकड़ी हुई व्हेल शार्क का वीडियो शेयर किया और लिखा, मालदीव के गोताखोरों ने शार्क को इस रस्सी से मुक्त कर दिया, यह सच में एक शानदार काम है। उन्होंने लिखा, घायल हुई शार्क के ठीक होने की उम्मीद है...समुद्री प्रदूषण कम करना बहुत ज़रूरी है।'
'[miscellaneous]','मेट गाला के डिनर मेन्यू की एक तस्वीर ऑनलाइन वायरल हो गई है। उसमें मेहमानों को चिल्ड स्प्रिंग पी सूप, बेबी वेजिटेबल्स, लेमन क्रेम फ्रेश और ट्रफल स्नो परोसा गया और मेन्यू में ओरा किंग सैल्मन, वेजिटेबल नेज और पिकल्ड स्ट्रॉबेरीज़ भी शामिल थे। सोशल मीडिया यूज़र्स ने इस मेन्यू को बकवास और भूख खत्म करने वाला बताया है।'
'[miscellaneous]','आरपीजी ग्रुप के चेयरमैन हर्ष गोयनका ने ट्विटर पर 7 सीटर सोलर बाइक चलाते हुए एक शख्स का वीडियो शेयर किया है। उन्होंने लिखा, एक प्रोडक्ट में इतने इनोवेशन- कबाड़ से बनाई गई...। इस तरह के इनोवेशन से मुझे अपने देश पर गर्व होता है। बाइक चालक ने बताया कि यह सोलर बाइक 200 किलोमीटर से अधिक चल सकती है।'
'[miscellaneous]','यूके में गोद लिए गए कूपर नामक गोल्डन रिट्रीवर कुत्ते ने अपने पुराने मालिक से मिलने के लिए 27 दिन में 64 किलोमीटर की यात्रा की। इस दौरान कुत्ते को ढूंढने के लिए उसके नए मालिक ने एक फेसबुक ग्रुप से मदद मांगी थी। एक शख्स द्वारा ग्रुप को जानकारी देने के बाद कुत्ते को रेस्क्यू किया गया।'
'[miscellaneous, business]','उद्योगपति मुकेश अंबानी की बेटी व बिज़नेसवुमन ईशा अंबानी ने करीब ₹24 लाख के डॉल बैग के साथ मेट गाला 2023 में शिरकत की। इस दौरान ईशा ने काले रंग का वन शोल्डर टोगा गाउन पहना था जिसे फैशन डिज़ाइनर प्रबल गुरुंग ने तैयार किया है। इस साल मेट गाला की थीम कार्ल लागरफेल्ड: ए लाइन ऑफ ब्यूटी थी।'
'[miscellaneous]','सियोल (दक्षिण कोरिया) में एक छात्र ने इटली के आर्टिस्ट मॉरीज़ियो केतेलान की एग्ज़ीबिशन के तहत म्यूज़ियम की दीवार पर टेप से चिपके आर्टवर्क में लगा केला खा लिया। छात्र ने केला खाकर उसका छिलका दीवार में चिपका दिया और बताया कि भूख लगने के कारण उसने केला खा लिया था। यह आर्टवर्क ₹98 लाख में 2019 में बिका था।'
'[miscellaneous, technology]','चेन्नई के अक्षय नारिसेटी नामक एक सॉफ्टवेयर इंजीनियर ने एक ट्वीट में दावा किया है कि क्रोम के डायनो गेम (डायनासोर) से जुड़ी एक डिवाइस के कारण उन्हें गूगल में इंटरव्यू देने का मौका मिला। दरअसल, अक्षय ने एक माइक्रोकंट्रोलर से एक ऐसी डिवाइस प्रोग्राम की थी जो रुकावट को देखकर स्पेसबार प्रेस करती थी जिससे डायनासोर छलांग लगाता था।'
'[miscellaneous]','आईएफएस अधिकारी सुशांत नंदा ने हाथियों और एक बाघ के आमने-सामने आने का एक वीडियो शेयर किया और लिखा, जानवर इस तरह से संवाद करते हैं और तालमेल बिठाते हैं। आईएफएस अधिकारी प्रवीण कसवां ने यह वीडियो शेयर कर लिखा, बघीरा ने मोगली को सिखाया था हाथियों ने यह जंगल बनाया है इसलिए उनका सम्मान करो।'
'[miscellaneous]','स्टैटिस्टिशन नसीम निकोलस तालेब ने सर्वाधिक आईक्यू वाले देशों की एक सूची को फ्रॉड बताया है। उन्होंने वर्ल्ड ऑफ स्टैटिस्टिक्स नामक वेरिफाइड ट्विटर हैंडल से शेयर की गई सूची पर प्रतिक्रिया देते हुए कहा, ऐसी कोई गणना नहीं की गई थी। सूची में 106.48 के औसत आईक्यू के साथ जापान शीर्ष पर और भारत (आईक्यू- 76.2) 143वें स्थान पर है।'
'[miscellaneous]','गिनीज़ वर्ल्ड रिकॉर्ड्स ने बताया है कि भारतीय ज्वेलरी कंपनी एचके डिज़ाइन्स ऐंड हरि कृष्णा एक्सपोर्ट्स प्राइवेट लिमिटेड ने एक अंगूठी में सर्वाधिक 50,907 हीरे जड़ने का वर्ल्ड रिकॉर्ड बनाया है। एचके डिज़ाइन्स के अनुसार, इस अंगूठी का वज़न 460.55 ग्राम है और इसकी कीमत $7,85,645 (करीब ₹6.4 करोड़) है। पिछला रिकॉर्ड (24,679 हीरे) स्वा डायमंड्स के नाम था।'
'[miscellaneous]','मिशिगन (अमेरिका) में एक स्कूल बस की महिला ड्राइवर के बेहोश हो जाने के बाद 7वीं कक्षा के छात्र ने ब्रेक दबाया जिसका वीडियो जारी हुआ है। वीडियो में दिख रहा है कि 13-वर्षीय छात्र डीलन रीव्स ने स्टीयरिंग व्हील पकड़कर ब्रेक लगाया और कहा, कोई 911 (इमरजेंसी नंबर) पर कॉल करो। वॉरन कन्सॉलिडेटेड स्कूल्स ने डीलन को सम्मानित किया।'
'[miscellaneous, business]','एक सॉफ्टवेयर इंजीनियर द्वारा न्यूयॉर्क (अमेरिका) के हेल्थकेयर स्टार्टअप वॉलनट के फाउंडर रौशन पटेल का जॉब ऑफर ठुकराए जाने वाली बातचीत का स्क्रीनशॉट ऑनलाइन वायरल हो गया है। पटेल को जवाब देते हुए इंजीनियर ने लिखा है, मैंने अभी क्रंचबेस पर चेक किया…मेरा मौजूदा वेतन आपके कुल प्री-सीड राउंड से अधिक है। पटेल ने बातचीत का स्क्रीनशॉट ट्वीट किया है।'
'[miscellaneous]','दक्षिण कोरिया में एक कपल ने बुकिंग कैंसल न कर पाने पर बदला लेने के लिए एयरबीएनबी की प्रॉपर्टी में 25 दिनों तक गैस, सारी लाइटें, इलेक्ट्रॉनिक अप्लायंस और पानी खुला छोड़ा दिया। प्रॉपर्टी मालिक को ₹1.3 लाख का बिल मिला है। मालिक के मुताबिक, लीकेज की शंका के चलते गैस कंपनी के संपर्क करने पर उसे इसका पता चला।'
'[miscellaneous]','पेरू के पुरातत्वविदों ने काहामार्किया पुरातत्व क्षेत्र में 1,000 साल से अधिक पुरानी ममी का पता लगाया है। भूमिगत मकबरे में फ्यूनररी बंडल में मिली यह ममी संभवतः 13-18 साल की लड़की/लड़के की है जिसमें त्वचा और बालों के अवशेष भी मिले हैं। यह वही पुरातत्व क्षेत्र है जहां 8 बच्चों और 12 वयस्कों के अवशेष मिले थे।'
'[world, miscellaneous]','ब्लूमबर्ग के अनुसार, दुबई में एक मानव निर्मित द्वीप पर पूरी तरह से रेत से भरा एक प्लॉट $34 मिलियन (करीब ₹278.54 करोड़) में बिका है। एक कारोबारी के अनुसार, जुमैरा बे आइलैंड पर मौजूद 24,500 वर्ग फीट के इस प्लॉट को यह कीमत मिलना एक बड़ा रिकॉर्ड है। प्लॉट का अज्ञात खरीदार यहां फैमिली वेकेशन होम बनाना चाहता है।'
'[miscellaneous]','कैलिफोर्निया (अमेरिका) के एनहाइम शहर में एक शो के दौरान शनिवार को डिज़्नीलैंड पार्क में 45 फीट लंबे ड्रैगन में आग लग गई और ड्रैगन से उठती आग की लपटों का वीडियो भी ऑनलाइन सामने आया है। डिज़्नीलैंड के अधिकारियों ने बताया कि घटना में किसी को कोई चोट नहीं आई। फिलहाल यह पार्क बंद कर दिया गया है।'
'[miscellaneous]','आईएफएस अधिकारी सुशांत नंदा ने ट्विटर पर एक वीडियो शेयर किया है जिसमें खुले मैदान में एक बाघ एक बछड़े को दबोचने की कोशिश करता दिख रहा है। वीडियो में दिख रहा है कि एक गाय के बाघ की तरफ बढ़ने के बाद वह भाग जाता है। वीडियो पर एक यूज़र ने लिखा, हमें टाइगर रिज़र्व की संख्या बढ़ानी चाहिए।'
'[miscellaneous]','अमेरिका के एक 52 वर्षीय ट्रक ड्राइवर ने एक साल के अंदर तीसरी बार $50,000 की पिक 5 लॉटरी हासिल कर कुल $150,000 (₹1 करोड़ से अधिक) जीत लिए हैं। शख्स ने तीनों बार 48548 नंबर पर $1 का दांव लगाया था। शख्स ने कहा, मेरी पत्नी ने कहा था यही नंबर लेते हैं और फिर हम इससे जीतते रहे।'
'[world, national]','कनाडाई सरकार ने भारत के लिए यात्रा संबंधी एडवाइज़री में संशोधन कर अपने नागरिकों से बहुत अधिक सावधानी बरतने को कहा है। इससे पहले कनाडाई प्रधानमंत्री जस्टिन ट्रूडो ने कहा था कि खालिस्तानी आतंकी हरदीप निज्जर की हत्या में भारतीय एजेंट्स की संलिप्तता बताकर कनाडा भारत को उकसाने की कोशिश नहीं कर रहा बल्कि भारत से उचित जवाब चाहता है।'
'[national]','बेंगलुरु (कर्नाटक) के बनरगट्टा नैशनल पार्क में फेलाइन पेनलुकपीनिया वायरस से संक्रमित होने के बाद तेंदुए के 7 शावकों की मौत हो गई है। एक रिपोर्ट के अनुसार, अधिकारियों ने बताया है कि वायरस का पहला मामला 22 अगस्त को समाने आया था और 15 दिनों में सातों शावकों की मौत हो गई। पार्क में स्थिति अब नियंत्रण में है।'
'[national]','बिहार कर्मचारी चयन आयोग (बीएसएससी) ने विभिन्न विभागों में इंटर स्तरीय पदों पर नियुक्ति के लिए नोटिफिकेशन जारी किया है। इसके तहत कुल 11,098 पदों पर आवेदन पत्र आमंत्रित किए गए हैं जिनमें से ईडब्ल्यूएस के लिए 1,090, ईबीसी के लिए 1,884 व एससी के लिए 1,367 पद आरक्षित हैं। इच्छुक अभ्यर्थी 27 सितंबर-11 नवंबर तक आवेदन कर सकते हैं।'
'[national]','गोरखपुर (उत्तर प्रदेश) में राज्यपाल आनंदीबेन पटेल के काफिले की गाड़ी से 2 युवक टकरा गए जिसका वीडियो सामने आया है। हादसे में दोनों बाइक सवार घायल हो गए जिन्हें इलाज के लिए अस्पताल में भर्ती कराया गया है। रिपोर्ट्स के मुताबिक, यह हादसा उस समय हुआ जब राज्यपाल आनंदीबेन एक कार्यक्रम में शामिल होने के बाद लौट रही थीं।'
'[national]','मणिपुर पुलिस ने सेना की वर्दी पहनकर हथियार लेकर घूमने के आरोप में पूर्वी इम्फाल में 5 लोगों को गिरफ्तार किया है। एक अधिकारी के मुताबिक, बदमाशों के वसूली करने, धमकाने और वर्दी का दुरुपयोग करने की जानकारी मिल रही थी। वहीं, मैतेई महिलाओं के समूह ने गिरफ्तारी के विरोध में इलाके में 48 घंटे बंद का आह्वान किया है।'
'[national]','सोशल मीडिया पर एक यूज़र ने दावा किया, कनाडा में खालिस्तानी आतंकी हरदीप निज्जर की हत्या के बाद राष्ट्रपति भवन में सिख सुरक्षाकर्मियों को हटा दिया गया है। भारतीय सेना ने भी सिख सैनिकों को अवकाश देना रोक दिया है। इस पर केंद्र सरकार ने कहा, यह दावा फर्ज़ी है...इसे वैमनस्यता पैदा करने के इरादे से शेयर किया गया है।'
'[national]','अवैध रूप से अमेरिका जाने की कोशिश में लापता हुए गुजरात के लोगों के परिजन की याचिका पर गुजरात हाईकोर्ट में सुनवाई के दौरान विदेश मंत्रालय ने बताया है कि उनको खोजने के सभी प्रयास किए जाएंगे। दरअसल, ये 9 लोग कैरिबियाई देशों के रास्ते अमेरिका जा रहे थे और फरवरी 2023 के बाद उनका परिवार से संपर्क टूट गया।'
'[politics, national]','संसद में पेश महिला आरक्षण बिल अगर पास हो जाता है तो लोकसभा में बिहार की कुल 40 सीटों में से महिलाओं के लिए आरक्षित सीटों की संख्या 13 हो जाएगी। बिहार विधानसभा की कुल 243 सीटों में से महिलाओं के लिए आरक्षित सीटें 80 होंगी। विधेयक में महिलाओं को लोकसभा व विधानसभा में 33% आरक्षण देने का प्रावधान है।'
'[national]','डीग (राजस्थान) में विधवा महिला को नौकरी दिलाने का झांसा देकर 14-दिन तक बंधक बनाकर 6 लोगों द्वारा गैंगरेप करने का मामला सामने आया है। पीड़िता ने बताया कि आरोपी उसे कोल्डड्रिंक में नशीला पदार्थ पिलाकर किसी होटल में ले गए थे। बकौल महिला, आरोपियों ने उसके बच्चों को जान से मारने की धमकी दी थी।'
'[politics, national]','केंद्रीय कैबिनेट द्वारा मंज़ूरी प्राप्त महिला आरक्षण संबंधी 128वां संविधान संशोधन विधेयक के पास होने पर राजस्थान की कुल 25 लोकसभा सीटों में महिलाओं के लिए 8 सीटें आरक्षित हो जाएंगी। वहीं, राजस्थान विधानसभा की 200 सीटों में से 66 सीटें महिलाओं के लिए आरक्षित होंगी। विधेयक में लोकसभा और विधानसभाओं में महिलाओं को 33% आरक्षण देने का प्रावधान है।'
'[national]','राजस्थान के मुख्यमंत्री अशोक गहलोत ने विभिन्न ज़िलों में अनुसूचित जाति के विद्यार्थियों के लिए 16 छात्रावास बनवाने को लेकर ₹16 करोड़ की वित्तीय मंज़ूरी दी है। इनमें से 2 छात्रावास ब्यावर में, 2 छात्रावास श्रीगंगानगर में जबकि गंगापुर सिटी, प्रतापगढ़, झालावाड़, दौसा, अलवर, उदयपुर, कुचामन सिटी, पचपदरा, जैसलमेर, टोंक, चूरू और जोधपुर ग्रामीण में एक-एक छात्रावास बनाए जाएंगे।'
'[politics, national]','दिल्ली की एक अदालत ने केंद्रीय मंत्री गजेंद्र सिंह शेखावत की ओर से दायर मानहानि केस में राजस्थान के मुख्यमंत्री अशोक गहलोत को आरोप मुक्त करने की अपील खारिज कर दी है। दरअसल, गहलोत द्वारा गजेंद्र व उनके माता-पिता समेत पूरे परिवार पर संजीवनी घोटाले में शामिल होने का आरोप लगाने पर केंद्रीय मंत्री ने मानहानि केस दायर किया था।'
'[business, national]','इंडिगो ने मंगलवार को बताया कि कंपनी ने सभी फ्लाइट्स में कैन में ड्रिंक्स देना बंद कर दिया है और स्नैक्स खरीदने पर यात्री एक गिलास जूस या कोक ले सकेंगे। इंडिगो के एक प्रवक्ता ने बताया कि यह पहल पर्यावरण बचाने की प्रतिबद्धता के अनुरूप है और इससे हज़ारों कैन्स को फेंकने से बचाया जाएगा।'
'[national]','मौसम विभाग (आईएमडी) के महानिदेशक मृत्युंजय महापात्रा ने मंगलवार को एक इंटरव्यू में कहा कि भारत में सितंबर माह के अंत में भारी बारिश होने की संभावना है। महापात्रा ने कहा, देश के कई हिस्सों में नए परिसंचरण और कम दबाव वाले क्षेत्र बन रहे हैं इसलिए मॉनसून के हटने के अभी कोई संकेत नहीं है।'
'[national]','पश्चिम चंपारण (बिहार) में ट्रेन से कटकर दो मगरमच्छों की मौत हो गई है। वन अधिकारी सुनील कुमार के मुताबिक, एक मगरमच्छ दो हिस्सों में कट गया था और दोनों को पोस्टमॉर्टम के बाद दफना दिया गया है। स्थानीय लोगों ने बताया कि दोनों मगरमच्छ जोड़े में ही घूमते थे और कई बार रेलवे लाइन के करीब देखे गए थे।'
'[national]','मुक्तसर (पंजाब) में मंगलवार को करीब 35 यात्रियों से भरी एक निजी बस सरहिंद नहर में गिर गई जिससे 8 लोगों की मौत हो गई। बकौल एक अधिकारी, कुछ यात्रियों के नहर के तेज़ बहाव में बहने की भी आशंका है और उनका पता लगाने की कोशिश की जा रही है। मुख्यमंत्री भगवंत मान ने हादसे पर शोक जताया है।'
'[world, national]','कनाडाई नेता जगमीत सिंह ने खालिस्तानी आतंकवादी हरदीप सिंह निज्जर की हत्या के मामले में न्याय दिलाने की कसम खाई है। उन्होंने X पर लिखा, न्याय दिलाने में कोई कसर नहीं छोड़ूंगा...इसमें (भारत के प्रधानमंत्री) नरेंद्र मोदी को जवाबदेह ठहराना भी शामिल है। कनाडाई सरकार ने हरदीप की हत्या में सरकार के एजेंटों का हाथ होने की आशंका जताई है।'
'[world, national]','भारत और कनाडा में तनाव के बीच दिल्ली स्थित कनाडाई उच्चायोग के बाहर मंगलवार को सुरक्षा बढ़ा दी गई। एक अधिकारी ने बताया, सुरक्षात्मक कदमों के तहत दिल्ली पुलिस के साथ-साथ अर्द्धसैनिक बलों की भी तैनाती की गई है। दरअसल, कनाडाई प्रधानमंत्री जस्टिन ट्रूडो ने कहा था कि खालिस्तानी आतंकी की हत्या के पीछे भारत के एजेंट हो सकते हैं।'
'[national]','सोनीपत (हरियाणा) में एक कपल और कुछ टोल प्लाज़ा कर्मचारियों के बीच झड़प का वीडियो ऑनलाइन सामने आया है। वीडियो में एक टोलकर्मी पीड़ित महिला को थप्पड़ मारते हुए दिख रहा है जिसके बाद महिला भी उसे मुक्का मारती नज़र आ रही है। बकौल रिपोर्ट्स, दंपति द्वारा गलत साइड से टोल बूथ पर आने के बाद झगड़ा शुरू हुआ था।'
'[national]','जालौन (यूपी) में अपने 3 भाई-बहनों संग खेलते समय गले में फंदा फंसने से 13-वर्षीय लड़के की मौत हो गई। बकौल रिपोर्ट्स, लड़का अपनी आंखों पर पट्टी बांधकर खुदकुशी करने का प्रैंक कर रहा था। घटना के समय घर पर ही मौजूद लड़के की दृष्टिहीन मां ने कहा, मेरी आंखों की रौशनी होती तो मैं उसे बचा लेती।'
'[national]','बूंदी (राजस्थान) के रक्तदंतिका मंदिर में सोमवार देर रात हथियारबंद बदमाशों ने ₹13 लाख की लूट की वारदात को अंजाम दिया। रिपोर्ट्स के अनुसार, बदमाशों ने घटना के समय मंदिर में सो रहे पुजारी समेत 3 लोगों को बंधक बनाकर मारपीट की और 7 तोला सोना व 12 किलोग्राम चांदी के छत्र और मंगलसूत्र लूट लिए।'
'[national]','शाहजहांपुर (उत्तर प्रदेश) में सोमवार रात कुछ बदमाशों ने एक घर में घुसकर निजी कॉलेज के 35-वर्षीय प्रोफेसर की धारदार हथियार से हत्या कर दी और परिवार के 7 लोगों पर जानलेवा हमला कर उन्हें घायल कर दिया। बकौल रिपोर्ट्स, सभी बदमाश लूट के इरादे से घर में घुसे थे। बकौल पुलिस, आरोपियों के खिलाफ सख्त कार्रवाई की जाएगी।'
'[national]','राजस्थान हाईकोर्ट ने गैर-इरादतन हत्या के मामले में उप-राष्ट्रपति जगदीप धनखड़ द्वारा बतौर वकील दायर 34-साल पुरानी याचिका पर फैसला सुनाते हुए 83-वर्षीय दोषी की सज़ा कम कर दी है। दरअसल, 1989 में निचली अदालत ने दोषी को 4-साल जेल की सज़ा सुनाई थी लेकिन 2 महीने की सज़ा काटने के बाद हाईकोर्ट से दोषी को ज़मानत मिल गई थी।'
'[politics, national]','कांग्रेस नेता जयराम रमेश ने मंगलवार को महिला आरक्षण संबंधी बिल लोकसभा में लाए जाने पर कहा, यह सबसे बड़ा जुमला और महिलाओं के साथ विश्वासघात है। जयराम ने कहा, बिल में कहा गया है कि आरक्षण अगली जनगणना के प्रकाशन और परिसीमन की प्रक्रिया के बाद प्रभावी होगा। क्या 2024 के चुनाव से पहले जनगणना और परिसीमन हो जाएगा?'
'[national]','बिहार कैबिनेट की मंगलवार को हुई बैठक में कुल 45 प्रस्तावों को मंज़ूरी दी गई। राज्य मंत्रिमंडल ने विकास मित्रों का मानदेय ₹13,700/माह से बढ़ाकर ₹25,000/माह और शिक्षा सेवकों का मानदेय ₹11,000/माह से बढ़ाकर ₹22,000/माह करने को मंज़ूरी दी है। विधि विभाग में राज्य के अधीनस्थ न्यायालयों के लिए ड्राइवर के 85 पदों के सृजन को मंज़ूरी दी गई है।'
'[national]','लोकसभा में मंगलवार को पेश हुए संविधान (128वां संशोधन) विधेयक 2023 के तहत लोकसभा और विधानसभाओं में महिलाओं के लिए 33% सीटें आरक्षित करने का प्रावधान है। इस विधेयक के कानून बनने के बाद यह 15 वर्षों के लिए रोटेशनल तौर पर अलग-अलग सीटों पर लागू होगा। इसे आगामी परिसीमन प्रक्रिया के बाद लागू किया जाएगा।'
'[national]','बीबीसी हिंदी के मुताबिक, इसरो के लिए लॉन्चपैड्स बनाने वाले हैवी इंजीनियरिंग कॉर्पोरेशन लिमिटेड (एचईसीएल) के टेक्नीशियन दीपक उपरारिया रांची में ऑफिस जाने से पहले जीविकोपार्जन के लिए इडली बेचते हैं। बकौल रिपोर्ट, एचईसीएल के 2,800 कर्मचारियों को 18 महीनों से वेतन नहीं मिला है। उपरारिया ने कहा, भुखमरी की कगार पर आने के बाद मैंने इडली बेचना शुरू किया।'
'[national]','कानून मंत्री अर्जुन राम मेघवाल ने मंगलवार को लोकसभा में महिला आरक्षण संबंधी 128वां संविधान संशोधन विधेयक (नारी शक्ति वंदन विधेयक) पेश किया जिसपर बुधवार को 7-घंटे चर्चा होगी। बहस के लिए सुबह 11:00 बजे से शाम 6:00 बजे तक का समय निर्धारित है। गौरतलब है कि विधेयक पारित होने से लोकसभा में महिलाओं की संख्या बढ़कर 181 हो जाएगी।'
'[politics, national]','कांग्रेस अध्यक्ष मल्लिकार्जुन खरगे ने मंगलवार को राज्यसभा में महिला आरक्षण विधेयक पर कहा, सभी पार्टियां कमज़ोर महिलाओं को टिकट देती हैं...सशक्त व पढ़ी-लिखी महिलाओं को अवसर नहीं मिलता। इस पर वित्त मंत्री निर्मला सीतारमण ने कहा, हम आपकी बात से पूरी तरह असहमत हैं। राष्ट्रपति द्रौपदी मुर्मू सशक्त महिला हैं। पार्टी (बीजेपी) ने हम सभी को मौका दिया है।'
'[world, national]','कनाडाई प्रधानमंत्री जस्टिन ट्रूडो ने कहा है कि खालिस्तानी आतंकी हरदीप निज्जर की हत्या में भारतीय एजेंट्स की संलिप्तता बताकर कनाडा भारत को उकसाने की कोशिश नहीं कर रहा बल्कि भारत से उचित जवाब चाहता है। उन्होंने कहा, भारत सरकार को मामले को अत्यधिक गंभीरता से लेने की ज़रूरत है...हम चीज़ों को उकसाने या भड़काने का इरादा नहीं रखते हैं।'
'[national]','संसद के कर्मचारी मंगलवार को नए संसद भवन में कार्यवाही के पहले दिन नई यूनिफॉर्म पहने दिखे। नई यूनिफॉर्म में पुरुष कर्मचारियों के लिए कमल के फूल के प्रिंट वाली शर्ट व क्रीम कलर का कुर्ता-पायजामा और महिला कर्मचारियों के लिए नई डिज़ाइन की साड़ी शामिल है। यह यूनिफॉर्म राज्यसभा और लोकसभा के कर्मचारियों के लिए एक जैसी ही रहेगी।'
'[national]','एनआईए ने एक रिपोर्ट में बताया है कि खालिस्तानी आतंकी हरदीप सिंह निज्जर लोगों को निशाना बनाकर उनकी हत्या करने के लिए पंजाब में आतंकवादी समूह बना रहा था। एनआईए ने अपनी चार्जशीट में बताया है कि वह नीरज बाजवा गैंग के सदस्यों के भी संपर्क में था। गौरतलब है कि नीरज को 2020 में आतंकवादी घोषित किया गया था।'
'[world, national]','पंजाब के पूर्व मुख्यमंत्री कैप्टन अमरिंदर सिंह ने कनाडाई प्रधानमंत्री जस्टिन ट्रूडो द्वारा खालिस्तानी आतंकी हरदीप सिंह निज्जर की हत्या को भारत से जोड़े जाने पर प्रतिक्रिया दी है। उन्होंने कहा, यह पूरी तरह से निराधार है और ट्रूडो सिर्फ वोट बैंक की राजनीति कर रहे हैं। वहीं, इसके बाद कनाडा ने शीर्ष भारतीय राजनयिक को निष्कासित कर दिया है।'
'[national]','ग्रेटर नोएडा (उत्तर प्रदेश) में मंगलवार सुबह एक सोसायटी की बिल्डिंग की 24वीं मंज़िल से गिरकर एक 17 वर्षीय लड़के की मौत हो गई। बकौल रिपोर्ट्स, वह रात में अक्सर चुपके से अपने फ्लैट की बालकनी से कूदकर अपने दोस्तों से मिलने जाया करता था। वहीं, पुलिस ने बताया कि प्रथम दृष्ट्या यह आत्महत्या का मामला लग रहा है।'
'[national]','जम्मू-कश्मीर के अनंतनाग में आतंकियों व सुरक्षाबलों के बीच करीब एक सप्ताह से जारी मुठभेड़ मंगलवार को समाप्त हो गई। एडीजीपी (कश्मीर रेंज) विजय कुमार ने बताया कि मुठभेड़ में मारा गया लश्कर-ए-तैयबा का कमांडर उजैर खान का शव बरामद किया गया है। अनंतनाग में मुठभेड़ में सेना के 2 अधिकारी, एक डीएसपी व एक जवान शहीद हो गए थे।'
'[national]','समस्तीपुर (बिहार) में एक शख्स ने सोमवार को अपनी पत्नी की कथित तौर पर चाकू मारकर हत्या कर दी। वहीं, घटना के बाद भाग रहे शख्स को ग्रामीणों ने पकड़कर पीट दिया व पोल से बांधकर ज़िंदा जलाने का प्रयास किया जिसके बाद पुलिस ने उसे बचाया। आरोपी शख्स पर पत्नी ने दहेज प्रताड़ना का केस दर्ज कराया हुआ था।'
'[national]','बिहार पुलिस ने मंगलवार को कहा कि बीपीएससी शिक्षक भर्ती परीक्षा के बाद राज्य में कई आपराधिक गिरोह सक्रिय हो गए हैं। पुलिस ने चेतावनी जारी करते हुए कहा कि अभ्यर्थियों को फोन कर पैसों की मांग की जा रही है। पुलिस ने कहा, अभ्यर्थी ऐसे किसी झांसे में न आएं। उचित फोरम पर शिकायत करें। भर्ती प्रक्रिया पारदर्शी है।'
'[national]','पश्चिम चंपारण (बिहार) के बेतिया में सरकारी स्कूल के प्रिंसिपल के ट्रांसफर से गुस्साए छात्रों ने नए प्रिंसिपल को जॉइन नहीं करने दिया और उनकी बाइक फूंक दी जिसका वीडियो सामने आया है। छात्रों ने मौके पर पहुंचे डीपीओ की गाड़ी पर पथराव भी किया। अभिभावकों व बच्चों के मुताबिक, डीपीओ ने स्कूल में डंडे से छात्रों की पिटाई की।'
'[national]','उदयपुर (राजस्थान) में भारी बारिश के बीच नाले पर बनी सड़क धंसने के बाद दो गाड़ियां उसमें समा गईं जिसका वीडियो सामने आया है। बकौल रिपोर्ट्स, घटना के वक्त गाड़ियों में कोई सवार नहीं था जिसके कारण किसी को भी चोट नहीं आई। उदयपुर के मेयर गोविंद सिंह टांक के मुताबिक, यह नाला करीब 50 साल पहले बनाया गया था।'
'[entertainment, national]','नए संसद भवन पहुंचीं अभिनेत्री कंगना रनौत और ईशा गुप्ता ने नारी शक्ति वंदन विधेयक को लेकर केंद्र सरकार की सराहना की है। कंगना ने कहा, यह एक शानदार विचार है...यह हमारे पीएम व सरकार की महिलाओं को आगे बढ़ाने की सोच को दर्शाता है। ईशा ने कहा, यह एक अच्छी पहल है। यह बिल महिलाओं को समान अधिकार देगा।'
'[politics, national]','कांग्रेस अध्यक्ष मल्लिकार्जुन खरगे ने महिला आरक्षण विधेयक को लेकर मंगलवार को कहा, यह बिल 2010 में पहले ही पारित हो चुका था लेकिन इसे रोक दिया गया था। नए संसद भवन के राज्यसभा में खरगे ने कहा कि ओबीसी महिलाओं को भी आरक्षण मिलना चाहिए, अनुसूचित जाति की महिलाएं उतनी पढ़ी-लिखी नहीं हैं और उनकी साक्षरता भी कम है।'
'[national]','गौतमबुद्ध नगर (यूपी) में मंगलवार को एक 15-वर्षीय लड़की नोएडा सिटी सेंटर मेट्रो स्टेशन पर कथित तौर पर ट्रेन के आगे कूद गई। घटना में वह गंभीर रूप से घायल हो गई और उसे इलाज के लिए दिल्ली के सफदरजंग अस्पताल में भर्ती कराया गया है। बकौल पुलिस, लग रहा है कि लड़की ने आत्महत्या करने का प्रयास किया है।'
'[national]','मथुरा (उत्तर प्रदेश) में 7वीं कक्षा में पढ़ने वाली एक छात्रा का रेप करने के आरोप में पुलिस ने 2 युवकों को गिरफ्तार किया है। पुलिस ने पीड़िता की तहरीर के हवाले से बताया कि आरोपियों ने घटना का वीडियो बना लिया था और उसे वायरल करने की धमकी देकर उन्होंने पीड़िता से ₹20,000 भी ले लिए।'
'[politics, national]','महिला आरक्षण विधेयक को कैबिनेट की मंज़ूरी मिलने पर रक्षा मंत्री राजनाथ सिंह ने कहा, आज का दिन भारत के संसदीय लोकतंत्र में हमेशा के लिए अमर हो गया। उन्होंने कहा, एक तरफ नए संसद भवन का श्रीगणेश हुआ, वहीं आज लोकसभा में प्रधानमंत्री नरेंद्र मोदी ने नारी शक्ति वंदन अधिनियम लाने की घोषणा कर नए अध्याय की शुरुआत की।'
'[national]','प्रधानमंत्री नरेंद्र मोदी ने वॉट्सऐप चैनल्स जॉइन कर लिया है। उन्होंने वॉट्सऐप चैनल्स पर अपने पहले पोस्ट में नए संसद भवन से तस्वीर शेयर कर लिखा, वॉट्सऐप कम्युनिटी जॉइन कर उत्साहित हूं। पारस्परिक संवाद के हमारे सफर में यह एक और कदम है। आइए यहां जुड़ें। वॉट्सऐप यूज़र्स इस चैनल पर पीएम द्वारा शेयर किए गए पोस्ट देख सकते हैं।'
'[national]','उन्नाव (उत्तर प्रदेश) का एक वीडियो सामने आया है जिसमें एक युवक सड़क पर अपनी बहन को गिराकर पीटते व उसके सिर पर पत्थर से हमला करते दिखाई दे रहा है। वहीं, लड़की कोई मुझे बचा लो कहकर चिल्लाती रही। पुलिस ने बताया, यह वीडियो जुलाई माह का है...भाई-बहन के बीच मृत पिता की पेंशन को लेकर मारपीट हुई थी।'
'[world, national]','कनाडा द्वारा निष्कासित किए गए भारतीय राजनयिक पवन कुमार राय 1997 बैच के आईपीएस अधिकारी (पंजाब कैडर) हैं जो कनाडा में रिसर्च ऐंड एनालिसिस विंग (रॉ) के स्टेशन चीफ थे। कनाडा ने उन पर खालिस्तानी आतंकी हरदीप निज्जर की हत्या में शामिल होने का आरोप लगाया है। उन्होंने 2009-10 में तरन तारन (पंजाब) में ड्रग्स के खिलाफ अभियान चलाया था।'
'[national]','जबलपुर (मध्य प्रदेश) के एकलव्य आदर्श विद्यालय के हॉस्टल में खाना खाने से 100 से अधिक छात्रों को फूड पॉइज़निंग हो गई जिन्हें अलग-अलग अस्पतालों में भर्ती कराया गया है। रात को कटहल की सब्ज़ी खाने के बाद बच्चों ने पेट दर्द व उल्टी की शिकायत की थी। बच्चों के परिजन ने हॉस्टल प्रबंधन पर लापरवाही का आरोप लगाया है।'
'[business, national]','सीबीआई ने मुंबई की कंपनी मंधाना इंडस्ट्रीज़ (अब जीबी ग्लोबल लिमिटेड) के खिलाफ ₹975 करोड़ के बैंक धोखाधड़ी मामले में एफआईआर दर्ज की है। बैंकों ने आरोप लगाया है कि कंपनी के पूर्व प्रबंध निदेशक पुरुषोत्तम छगनलाल मंधाना समेत कई अन्य लोगों ने रुपए जुटाने को लेकर आपराधिक साज़िश के ज़रिए बैंकों को धोखा दिया था।'
'[national]','कोटा (राजस्थान) में कथित तौर पर आत्महत्या करने वाली 17-वर्षीय छात्रा की दोस्त के साथ की गई चैट सामने आई है। छात्रा ने ज़हर खाकर दोस्त को कथित तौर पर लिखा था, उसने मुझे छोड़ दिया, अब जी कर क्या करूंगी। छात्रा के पिता ने कहा कि कोचिंग इंस्टीट्यूट के पढ़ाई के प्रेशर के कारण बेटी ने जान दी है।'
'[national]','राष्ट्रीय परीक्षा एजेंसी (एनटीए) ने अगले साल होने वाली जेईई (मेन), एनईईटी (यूजी), सीयूईटी (यूजी व पीजी) और यूजीसी एनईटी की परीक्षाओं की तिथियों की घोषणा की है। एनटीए के अनुसार, एनईईटी (यूजी) 5 मई को जबकि जेईई (मेन) 24 जनवरी-1 फरवरी और 1-15 अप्रैल के बीच दो सत्रों में आयोजित की जाएगी। सीयूईटी (यूजी) 15-31 मई के बीच होगी।'
'[world, national]','अमेरिका की राष्ट्रीय सुरक्षा परिषद में समन्वयक जॉन किर्बी ने कहा है कि भारत की अध्यक्षता वाले जी20 सम्मेलन से लौटने के बाद राष्ट्रपति जो बाइडन सकारात्मक और आशावान हैं। उन्होंने कहा कि जी20 में बहुत अच्छा काम किया गया और जिस तरह एजेंडों को लागू किया गया उसके लिए वह प्रधानमंत्री नरेंद्र मोदी और भारत के आभारी हैं।'
'[national]','जम्मू-कश्मीर के अनंतनाग में सुरक्षाबलों ने लश्कर-ए-तैयबा के एक कमांडर को मार गिराया है। पुलिस के मुताबिक, 2-3 आतंकियों के छिपे होने की सूचना मिली थी और एक अन्य आतंकी का शव दिखाई दे रहा है। बकौल पुलिस, तीसरे आतंकी के शव की तलाश की जा रही है और अभी भी सर्च ऑपरेशन चलाया जा रहा है।'
'[national]','विशेष सत्र के दूसरे दिन लोकसभा की कार्यवाही बुधवार सुबह 11 बजे तक के लिए स्थगित कर दी गई है। इससे पहले आज कानून मंत्री अर्जुन राम मेघवाल ने लोकसभा में महिला आरक्षण संबंधी 128वां संविधान संशोधन विधेयक (नारी शक्ति वंदन विधेयक) पेश किया। गौरतलब है, आज से पुराने से नए संसद भवन में संसदीय कार्यवाही शिफ्ट की गई है।'
'[national]','गुजरात में अलंग के पास खंभात की खाड़ी से एकत्रित किए गए गाद के नमूनों में दुर्लभ धातु वेनेडियम के अंश मिले हैं। टीओआई के मुताबिक, भारतीय भूवैज्ञानिक सर्वेक्षण (जीएसआई) ने इन पर शोध भी किया है। जीएसआई के एक शोधकर्ता के मुताबिक, भारत के अपतटीय तलछट में वेनेडियम की मौजूदगी की यह पहली रिपोर्ट है।'
'[politics, national]','बस्ती (उत्तर प्रदेश) में मोहम्मद अकरम नामक बीजेपी नेता ने अपनी लाइसेंसी रिवॉल्वर से कथित तौर पर खुद को गोली मारकर आत्महत्या कर ली है। रिपोर्ट्स के मुताबिक, अकरम के परिजन चुपचाप शव दफन करने जा रहे थे लेकिन पुलिस ने उन्हें रोक लिया। बकौल रिपोर्ट्स, अकरम काफी कर्ज़ में डूबे थे और पारिवारिक कलह के कारण परेशान रहते थे।'
'[national]','भागलपुर (बिहार) के एक निजी स्कूल के 2 स्पोर्ट्स टीचर्स को बीते माह स्कूल में 9वीं कक्षा की छात्रा के साथ रेप का प्रयास करने के आरोप में गिरफ्तार किया गया है। बकौल रिपोर्ट्स, पीड़िता डिप्रेशन में चली गई है। शिक्षकों ने छात्रा को धमकी दी थी कि अगर वह मुंह खोलेगी तो स्कूल से निकाली जाएगी।'
'[national]','लोकसभा स्पीकर ओम बिरला ने मंगलवार को कहा कि पुराने संसद भवन को संविधान सदन के नाम से जाना जाएगा। दरअसल, प्रधानमंत्री नरेंद्र मोदी ने पुराने संसद भवन के लिए संविधान सदन नाम सुझाया था। प्रधानमंत्री ने कहा था, अगर इसे संविधान सदन कहेंगे तो यहां बैठने वाले महापुरुषों की याद भी इसके साथ जुड़ जाएगी।'
'[national]','उदयपुर (राजस्थान) में अहमदाबाद हाईवे पर मंगलवार को ड्यूटी पर तैनात राजू मीणा नामक कॉन्स्टेबल को एक ट्रक ने कुचल दिया जिससे मौके पर ही उनकी मौत हो गई। बकौल रिपोर्ट्स, कॉन्स्टेबल ने हाईवे पर नाकेबंदी के दौरान ट्रक को रुकवाने की कोशिश की थी। पुलिस ने बताया, वाहन को ज़ब्त कर लिया गया है और अग्रिम कार्रवाई जारी है।'
'[national]','बसपा प्रमुख मायावती ने कहा है, केंद्र सरकार लोकसभा व विधानसभाओं में महिलाओं के लिए 33% सीटें आरक्षण के बजाय उन्हें 50% आरक्षण देती है तो उनकी पार्टी इसका स्वागत करेगी। मायावती ने कहा, इसमें एससी/एसटी वर्ग की महिलाओं के लिए अलग से आरक्षण की व्यवस्था की जाए। उन्होंने कहा, बसपा महिला आरक्षण संबंधी विधेयक का समर्थन करेगी।'
'[national]','कानून मंत्री अर्जुन राम मेघवाल ने मंगलवार को लोकसभा में महिला आरक्षण संबंधी 128वां संविधान संशोधन विधेयक (नारी शक्ति वंदन विधेयक) पेश करते हुए बताया कि फिलहाल लोकसभा में महिला सांसदों की सीटों की संख्या 82 है। बकौल मेघवाल, बिल पास हुआ तो लोकसभा में महिलाओं की संख्या बढ़कर 181 हो जाएगी। महिला आरक्षण की अवधि 15 वर्षों की होगी।'
'[national]','प्रधानमंत्री नरेंद्र मोेदी ने मंगलवार को लोकसभा में कहा कि दिवंगत प्रधानमंत्री अटल बिहारी वाजपेयी के कार्यकाल में कई बार महिला आरक्षण संबंधी बिल पेश किया गया था लेकिन बहुमत न होने के चलते सपना अधूरा रह गया। उन्होंने कहा, ईश्वर ने महिलाओं को अधिकार देने...उनकी शक्ति का उपयोग करने जैसे कई पवित्र कार्यों के लिए शायद मुझे चुना है।'
'[national]','जम्मू-कश्मीर की पूर्व मुख्यमंत्री व पीडीपी प्रमुख महबूबा मुफ्ती ने महिला आरक्षण संबंधी विधेयक का समर्थन किया है। उन्होंने X पर लिखा, पुरुषों के वर्चस्व वाले इस राजनीति का हिस्सा होते हुए मुझे भी कठिनाई हुई। यह देखकर खुशी हो रही है कि अब महिला आरक्षण संबंधी विधेयक एक वास्तविकता बन जाएगा। महबूबा ने लिखा, यह एक बेहतरीन कदम है।'
'[national]','एक अंतर्राष्ट्रीय महिला पहलवान की तस्वीर से छेड़छाड़ कर उसे अश्लील वीडियो में लगाने और विभिन्न सोशल मीडिया प्लैटफॉर्म पर शेयर करने को लेकर हरियाणा पुलिस ने बीए के 20-वर्षीय छात्र अमित को गिरफ्तार किया है। पुलिस के मुताबिक, बरवाला के रहने वाले आरोपी ने पूछताछ में बताया कि उसने सोशल मीडिया पर फॉलोअर्स बढ़ाने के लिए ऐसा किया था।'
'[national]','नालंदा (बिहार) में 30-वर्षीय आरएमपी डॉक्टर की सिर व सीने में 3 गोली मारकर हत्या कर दी गई है। मृतक की मां माया देवी ने कहा, बेटे के क्लीनिक में काम करने वाली नर्स सोमवार को उसे अपने साथ ले गई थी और उसके परिजन ने उसकी हत्या की है। बकौल रिपोर्ट्स, शादीशुदा डॉक्टर का नर्स के साथ प्रेम-प्रसंग था।'
'[national]','जोधपुर (राजस्थान) में पारिवारिक विवाद में एक महिला ने 15 वर्षीय बेटे संग मिलकर देवरानी के हाथ-पैर बांधकर उसके प्राइवेट पार्ट में कथित तौर पर लाल मिर्च पाउडर डाल दिया और उसके शरीर को जलती पॉलिथीन से दाग दिया। देवरानी के चिल्लाने पर दोनों भाग गए। पुलिस ने महिला को गिरफ्तार कर नाबालिग को बाल सुधार गृह भेजा है।'
'[national]','लखनऊ (उत्तर प्रदेश) के एक अपार्टमेंट में सेक्स रैकेट चलाए जाने की सूचना पर पुलिस ने मंगलवार को वहां छापेमारी कर 3 विदेशी लड़कियों समेत 6 लोगों को हिरासत में लिया। बकौल रिपोर्ट्स, मौके से कुछ आपत्तिजनक सामग्रियां भी बरामद हुई हैं। स्थानीय लोगों के मुताबिक, यहां पर स्पा सर्विस देने के नाम पर सेक्स रैकेट चलाया जा रहा था।'
'[national]','हरियाणा के पानीपत में सोमवार को ज़िला सचिवालय में बैठक के दौरान अचानक बिजली गुल हो गई जिसके बाद प्रदेश के शिक्षा मंत्री कंवरपाल गुर्जर ने मोबाइल फोन की टॉर्च जलाकर लोगों की शिकायतें सुनीं। इस दौरान मौके पर मौजूद ज़िला उपायुक्त वीरेंद्र दहिया ने अधिशासी अभियंता (एक्सईएन) को बुलाकर फटकार लगाई और बिजली जाने का कारण पूछा।'
'[national]','प्रधानमंत्री नरेंद्र मोदी ने नए संसद भवन में विशेष संसद सत्र शुरू होने से पहले मंगलवार को पुराने संसद भवन में कहा कि इसी संसद की वजह से मुस्लिम बहन-बेटियों को न्याय मिला। उन्होंने कहा, शाहबानो केस के कारण गाड़ी उल्टी चल गई थी...इसी सदन ने उसे ठीक किया और हम लोगों ने मिलकर तीन तलाक पर कानून पारित किया।'
'[national]','कानून मंत्री अर्जुन राम मेघवाल ने मंगलवार को लोकसभा में महिला आरक्षण संबंधी 128वां संविधान संशोधन विधेयक (नारी शक्ति वंदन विधेयक) पेश किया जो नए संसद भवन में पेश होने वाला पहला विधेयक है। प्रधानमंत्री नरेंद्र मोदी ने सर्वसम्मति से इसे पारित करने की अपील की। इसमें महिलाओं के लिए 33% लोकसभा व विधानसभा सीटें आरक्षित करने का प्रावधान है।'
'[national]','प्रधानमंत्री नरेंद्र मोदी ने मंगलवार को पुराने से नए संसद भवन में संसदीय कार्यवाही शिफ्ट होने से जुड़े समारोह में कहा कि नए संसद भवन में हम सब मिलकर नए भविष्य का श्री गणेश करने जा रहे हैं। उन्होंने कहा, आज हम विकसित भारत के संकल्प को पूरा करने के संकल्प के साथ नए भवन में जा रहे हैं।'
'[national]','प्रधानमंत्री नरेंद्र मोदी ने मंगलवार को पुराने संसद भवन से विदाई पर अपने भाषण में कहा, 1952 के बाद दुनिया के करीब 41 राष्ट्राध्यक्षों ने इस सेंट्रल हॉल में सभी सांसदों को संबोधित किया है। उन्होंने कहा, हमारे सभी राष्ट्रपतियों ने 86 बार यहां संबोधन दिया है। बकौल प्रधानमंत्री, यह संसद हमें संकल्प देता है और प्रेरित भी करता है।'
'[national]','संसद के 5 दिवसीय विशेष सत्र के दौरान मंगलवार को सभी सांसद पुराने से नए संसद भवन में शिफ्ट हुए और वहां संसदीय कार्यवाही शुरू की गई। लोकसभा स्पीकर ओम बिरला ने कहा, हम संसद की उच्च मर्यादा व प्रतिष्ठा कायम करें, शालीनता व मर्यादा के साथ अपने विचार रखें और सहमति व असहमति को गरिमा के साथ व्यक्त करें।'
'[national]','दिल्ली के पांडव नगर में मंगलवार तड़के एक तेज़ रफ्तार कार ने 54-वर्षीय सब-इंस्पेक्टर और पिकअप वाहन के चालक को टक्कर मार दी। हादसे में सब-इंस्पेक्टर की मौत हो गई जबकि चालक गंभीर रूप से घायल हो गया। पुलिस के मुताबिक, पेट्रोलिंग कर रहे सब-इंस्पेक्टर पिकअप वाहन की जांच कर रहे थे और कार चालक मौके से फरार हो गया।'
'[politics, national]','तेलंगाना में सोनिया गांधी को देवी (भारत माता) के रूप में दिखाते हुए पोस्टर लगाए गए हैं। इस पर बीजेपी के प्रवक्ता शहज़ाद पूनावाला ने कहा, कांग्रेस सोनिया गांधी को भारत माता के बराबर बता रही है, जैसे उसने इंदिरा गांधी को भारत बताया था। बकौल पूनावाला, कांग्रेस ने हमेशा अपने परिवार को देश और जनता से ऊपर समझा है।'
'[national]','केंद्रीय कैबिनेट द्वारा महिला आरक्षण बिल को मंज़ूरी दिए जाने पर राज्यसभा सांसद कपिल सिब्बल ने कहा है, प्रधानमंत्री मोदी ने इस बिल को पेश करने में 10 साल इंतज़ार क्यों किया जबकि सभी पार्टियां इसके समर्थन में रही हैं। उन्होंने कहा, शायद इसकी वज़ह 2024 (लोकसभा चुनाव) है। गौरतलब है, लोकसभा में आज यह बिल पेश हो सकता है।'
'[national]','नए संसद भवन में विशेष संसद सत्र शुरू होने से पहले मंगलवार को पुराने संसद भवन में दोनों सदनों के सांसदों का ग्रुप फोटो सेशन हुआ। इस फोटो सेशन का वीडियो सामने आया है जिसमें अग्रिम पंक्ति में उप-राष्ट्रपति जगदीप धनखड़, प्रधानमंत्री नरेंद्र मोदी, लोकसभा स्पीकर ओम बिरला समेत कई नेता बैठे दिखे। वहीं, राहुल गांधी सबसे पीछे खड़े दिखे।'
'[national]','कनाडा द्वारा खालिस्तानी आतंकी हरदीप सिंह निज्जर की हत्या में भारत सरकार के एजेंटों के हाथ होने के आरोपों को लेकर कांग्रेस नेता जयराम रमेश ने कहा है, देश के हितों को सर्वोपरि रखा जाना चाहिए। उन्होंने कहा, जब भारत की संप्रभुता और अखंडता को खतरा हो तब देश की लड़ाई में किसी तरह का कोई समझौता नहीं होना चाहिए।'
'[national]','चित्तौड़गढ़ (राजस्थान) में एक दलित बुज़ुर्ग के सिर पर जूते रखवाकर उससे सार्वजनिक तौर पर माफी मंगवाने का वीडियो ऑनलाइन सामने आया है। वीडियो में बुज़ुर्ग हाथ जोड़े नज़र आ रहे हैं। बकौल रिपोर्ट्स, बगड़ावत (लोकगाथा) पढ़ने के दौरान बुज़ुर्ग की ज़ुबान फिसल गई थी जिसके बाद पंचायत बुलाकर उन्हें सज़ा दी गई। मामले में केस दर्ज हो गया है।'
'[national]','प्रधानमंत्री नरेंद्र मोदी ने मंगलवार को पुराने से नए संसद भवन में संसदीय कार्यवाही शिफ्ट होने से जुड़े समारोह में सलाह दी कि भविष्य में पुराने संसद भवन को संविधान सदन के रूप में जाना जाए। उन्होंने कहा, अगर इसे संविधान सदन कहेंगे तो संविधान सभा में यहां बैठने वाले महापुरुषों की याद भी इसके साथ जुड़ जाएगी।'
'[world, national]','भारत ने जैसे को तैसा कार्रवाई के तहत कनाडाई राजनयिक ओलिवियर सिल्वेस्टर को निष्कासित किया है और 5 दिनों के भीतर देश छोड़ने को कहा है। वह कनाडाई खुफिया एजेंसी के स्टेशन चीफ हैं। इससे पहले, कनाडाई सरकार ने खालिस्तानी आतंकी हरदीप सिंह निज्जर की हत्या में भारत की भूमिका की आशंका जताते हुए भारतीय राजनयिक को निष्कासित किया था।'
'[world, national]','भारत में कनाडा के उच्चायुक्त कैमरून मैके ने भारतीय विदेश मंत्रालय द्वारा तलब किए जाने के बाद मीडिया के सवालों का जवाब नहीं दिया जिसका वीडियो सामने आया है। विदेश मंत्रालय ने उन्हें एक वरिष्ठ कनाडाई राजनयिक को निष्कासित करने के भारत सरकार के फैसले की जानकारी दी। इससे पहले कनाडा ने वरिष्ठ भारतीय राजनयिक को निष्कासित किया था।'
'[national]','बिहार के जेडीयू एमएलसी राधाचरण साह के बेटे कन्हैया कुमार को ईडी ने वित्तीय गड़बड़ियों व बालू के अवैध कारोबार से जुड़े मामले में सोमवार को गिरफ्तार कर लिया। ईडी के अधिकारियों ने कन्हैया को गिरफ्तार करने से पहले उनसे कई घंटे पूछताछ की थी। गौरतलब है, मामले में अब तक राधाचरण सहित 4 लोग गिरफ्तार हो चुके हैं।'
'[world, national]','कनाडाई सरकार ने खालिस्तानी आतंकी हरदीप सिंह निज्जर की हत्या में भारत की भूमिका होने की आशंका जताई है जो जालंधर (पंजाब) का रहने वाला था। खालिस्तान टाइगर फोर्स के प्रमुख निज्जर को भारत ने 2020 में आतंकी घोषित किया। एनआईए ने जालंधर में एक हिंदू पुजारी की हत्या के संबंध में निज्जर पर ₹10 लाख इनाम घोषित किया था।'
'[national]','अनंतनाग (जम्मू-कश्मीर) में सेना व आतंकियों के बीच मंगलवार को 7वें दिन भी मुठभेड़ जारी है। वहीं, सोमवार को सुरक्षाबलों ने 13 सितंबर से लापता सेना के एक जवान का शव भी बरामद किया जिनकी पहचान 27-वर्षीय प्रदीप सिंह के तौर पर हुई है। इससे पहले सुरक्षाबलों ने सोमवार को मुठभेड़ स्थल से एक जला हुआ शव बरामद किया था।'
'[national]','मोगा (पंजाब) में एक शख्स द्वारा कांग्रेस नेता बलजिंदर सिंह की उनके घर के अंदर गोली मारकर हत्या किए जाने के बाद कनाडा के खालिस्तानी आतंकी अर्श डाला ने फेसबुक पोस्ट में इस हत्या की ज़िम्मेदारी ली है। डाला ने लिखा कि सिंह ने उसका भविष्य बर्बाद किया और उसे गैंगस्टर बनने के लिए मजबूर किया।'
'[national]','विदिशा (मध्य प्रदेश) में सोमवार रात पानी से भरे गड्ढे में एक कार के गिरने से एक ही परिवार की एक महिला व तीन नाबालिग बच्चों की मौत हो गई जबकि 2 लोग घायल हो गए। बकौल पुलिस, चालक जब कार मोड़ने के लिए उसे पीछे कर रहा था तब कार बारिश के पानी से भरे गड्ढे में गिर गई।'
'[national]','सीबीआई ने करीब ₹3,800 करोड़ की बैंक धोखाधड़ी के मामले में मुंबई (महाराष्ट्र) स्थित यूनिटी इंफ्राप्रोजेक्ट्स लिमिटेड (यूआईएल), उसके तत्कालीन चेयरमैन व प्रबंध निदेशक किशोर आवरसेकर और अन्य के खिलाफ एफआईआर दर्ज की है। वहीं, सीबीआई ने मामले में चार जगहों पर छापेमारी भी की है। सीबीआई ने बैंकों के समूह के सदस्य एसबीआई की शिकायत पर कार्रवाई की है।'
'[national]','संभल (उत्तर प्रदेश) में शिक्षकों की पिटाई से आहत होकर 7वीं कक्षा के एक छात्र ने कथित तौर पर फांसी लगाकर आत्महत्या कर ली है। परिजन के मुताबिक, दो शिक्षक समेत 3 लोग सोमवार को बच्चे को बुलाकर स्कूल ले गए और उसकी कमरे में बंद कर पिटाई की गई। बकौल पुलिस, आरोपियों के खिलाफ केस दर्ज किया गया है।'
'[national]','धौलपुर (राजस्थान) में सोमवार को बंद दुकान में एक 30-वर्षीय पुरुष और 40-वर्षीय महिला का शव फंदे से लटका मिला। बकौल रिपोर्ट्स, दोनों का अफेयर चल रहा था और आशंका है कि उन्होंने खुदकुशी की है। पुलिस के अनुसार, दोनों पहले से शादीशुदा थे व उनके बच्चे भी हैं और मामले की जांच की जा रही है।'
'[national]','जोधपुर (राजस्थान) की 9 वर्षीय प्रिशा नेगी ने स्केटिंग करते हुए 1 मिनट में 231 बार हुला हूप स्पिन करने का गिनीज़ वर्ल्ड रिकॉर्ड बनाया है। प्रिशा ने चीन की 21-वर्षीय प्रतिभागी का 200 स्पिन करने का रिकॉर्ड तोड़ा है। इससे पहले प्रिशा ने इंडिया बुक ऑफ़ रिकॉर्ड्स व गोल्डन बुक ऑफ़ वर्ल्ड रिकॉर्ड्स में अपना नाम दर्ज कराया था।'
'[national]','इंडियन एक्सप्रेस की रिपोर्ट के मुताबिक, केंद्रीय कैबिनेट द्वारा मंज़ूरी दी गई लोकसभा और विधानसभाओं में महिलाओं को 33% आरक्षण देने वाला विधेयक 27 सालों से लंबित था जिसके 2029 में लागू होने की संभावना है। 1996 में एचडी देवेगौड़ा की सरकार ने इसे संसद में पेश किया था। बकौल रिपोर्ट, इसे 2026 में परिसीमन के बाद ही लाया जाएगा।'
'[world, national]','वरिष्ठ कनाडाई राजनयिक को भारत से निष्कासित करते हुए विदेश मंत्रालय ने कहा है, यह फैसला कनाडाई राज​नयिकों के हमारे आंतरिक मामलों में हस्तक्षेप और भारत-विरोधी गतिविधियों में शामिल होने पर भारत की बढ़ती चिंता को दर्शाता है। भारत ने जैसे को तैसा कार्रवाई करते हुए यह कदम उठाया है। दोनों देशों ने निष्कासित राजनयिकों के नाम नहीं बताए हैं।'
'[national]','कांग्रेस की पूर्व अध्यक्षा सोनिया गांधी ने महिला आरक्षण विधेयक को लेकर कहा है, यह हमारा है, अपना है। गौरतलब है, महिला आरक्षण को लेकर संसद में विधेयक पेश किया जाएगा। संसद के दोनों सदनों (लोकसभा, राज्यसभा) से विधेयक के पास होने व राष्ट्रपति की मंज़ूरी के बाद देश की विधानसभाओं व संसद में महिलाओं का आरक्षण 33% हो जाएगा।'
'[national]','संसद का विशेष संसद सत्र मंगलवार को नए संसद भवन में शुरू होने से पहले पुराने संसद भवन में लोकसभा व राज्यसभा के सांसदों का ग्रुप फोटो सेशन आयोजित किया गया। इस दौरान गुजरात से बीजेपी सांसद नरहरि अमीन बेहोश हो गए। हालांकि, हालत में सुधार होने पर अमीन दोबारा ग्रुप फोटो सेशन में शामिल हो गए थे।'
'[world, national]','भारत ने मंगलवार को कनाडा के शीर्ष राजनयिक को निष्कासित कर दिया। कनाडाई प्रधानमंत्री जस्टिन ट्रूडो ने कहा था कि खालिस्तानी आतंकी हरदीप सिंह निज्जर की हत्या में भारत सरकार के एजेंटों का हाथ हो सकता है जिसके बाद कनाडा ने शीर्ष भारतीय राजनयिक को निष्कासित किया था। भारत ने कनाडाई राजनयिक को 5-दिनों में भारत छोड़ने को कहा है।'
'[national]','तिरुवनंतपुरम (केरल) की मेयर आर्या राजेंद्रन की एक फोटो सोशल मीडिया पर वायरल हुई है जिसमें वह अपनी एक महीने की बच्ची को गोद में लेकर ऑफिस में काम करती दिख रही हैं। इस पर एक X यूज़र ने लिखा, क्या मेयर्स को 3 महीने की मैटरनिटी लीव नहीं मिलती? आर्या 2020 में देश की सबसे युवा मेयर बनी थीं।'
'[national]','कनाडा में हुई खालिस्तानी आतंकी हरदीप सिंह निज्जर की हत्या से भारत को जोड़ने के बाद कनाडाई प्रधानमंत्री जस्टिन ट्रूडो ने सोमवार को कहा कि उन्होंने दिल्ली में जी20 समिट के दौरान इस मुद्दे को प्रधानमंत्री नरेंद्र मोदी के सामने उठाया था। भारत सरकार के अनुसार, प्रधानमंत्री मोदी ने समिट के दौरान ट्रूडो के दावे का पूरी तरह खंडन किया।'
'[world, national]','भारत ने खालिस्तानी आतंकी हरदीप सिंह निज्जर की हत्या में सरकारी एजेंटों के हाथ होने की कनाडा द्वारा आशंका जताए जाने पर कहा, कनाडा ने जिस तरह हत्या, मानव तस्करी और संगठित अपराध जैसी...गतिविधियों को जगह दे रखी है, वह कोई नई बात नहीं। भारत ने कहा कि कनाडाई नेताओं द्वारा ऐसे तत्वों को सहानुभूति देना चिंता का विषय है।'
'[world, national]','कनाडाई सरकार द्वारा भारत को खालिस्तानी आतंकी हरदीप सिंह निज्जर की हत्या से जोड़े जाने और शीर्ष भारतीय राजनयिक को निष्कासित किए जाने के बाद भारत सरकार ने दिल्ली में कनाडाई उच्चायुक्त कैमरून मैके को मंगलवार सुबह तलब किया। भारत ने कनाडा सरकार के आरोपों को बेतुका बताते हुए इनका खंडन किया है। जून में निज्जर की हत्या हुई थी।'
'[national]','जयपुर (राजस्थान) का एक सीसीटीवी फुटेज सामने आया है जिसमें 4 युवक एक कैफे के स्टाफ को पीटते व थप्पड़ जड़ते दिख रहे हैं। बकौल रिपोर्ट्स, युवकों ने पानी की बोतल के पैसे मांगने पर स्टाफ से मारपीट की। घटना के अगले दिन कुछ बाइक सवार युवकों ने स्टाफ को धमकाया कि एफआईआर करवाई तो कैफे को आग लगा देंगे।'
'[national]','राष्ट्रपति द्रौपदी मुर्मू, उप-राष्ट्रपति जगदीप धनखड़ व प्रधानमंत्री नरेंद्र मोदी ने गणेश चतुर्थी की शुभकामनाएं दीं हैं। राष्ट्रपति ने X पर लिखा, प्रार्थना है कि गणेश जी सभी बाधाओं को दूर करें और हम सभी मिलकर एक विकसित राष्ट्र के निर्माण हेतु निरंतर कार्यरत रहें। पीएम मोदी ने लिखा, यह उत्सव सभी के जीवन में सौभाग्य और संपन्नता लेकर आए।'
'[national]','हरदोई (उत्तर प्रदेश) में सोमवार को एक जनसभा को संबोधित करते हुए सपा महासचिव स्वामी प्रसाद मौर्य ने कहा, सच पूछिए तो हिंदू फारसी शब्द है और फारसी में इसका अर्थ चोर, नीच व अधम होता है। उन्होंने आगे कहा, हम इसे (हिंदू) धर्म कैसे मान सकते हैं...अगर हिंदू धर्म होता तो सबको बराबर का दर्जा दिया जाता।'
'[national]','सीतामढ़ी (बिहार) में अन्हारी मठ के पास भगवान राम, सीता व लक्ष्मण की प्राचीन मूर्तियां मिली हैं जिनकी तस्वीर सामने आई है। मठ में स्थित मंदिर के पुजारी रौशन मिश्रा ने बताया कि अष्टधातु और पीतल से बनीं इन मूर्तियों का कुल वज़न 30 किलोग्राम से अधिक है। इन मूर्तियों की कीमत लाखों रुपए बताई जा रही है।'
'[national]','हरियाणा के गुरुग्राम में महिलाओं की तस्वीरों को अश्लील बनाकर उन्हें सोशल मीडिया पर पोस्ट करने के आरोप में 2 लोगों को गिरफ्तार किया गया है। पुलिस के मुताबिक, आरोपियों के पास से एक टैबलेट और 4 सिम कार्ड बरामद हुए हैं। बकौल पुलिस, दोनों आरोपी महिलाओं को परेशान करने के लिए उनकी फर्ज़ी अश्लील तस्वीरें पोस्ट करते थे।'
'[world, national]','कनाडा द्वारा खालिस्तानी आतंकी हरदीप सिंह निज्जर की हत्या में भारत सरकार के एजेंटों का हाथ होने की आशंका जताए जाने के बाद भारत ने कहा है कि कनाडा उसकी सरज़मीं से भारत-विरोधी गतिविधियों को अंजाम देने वालों पर त्वरित-प्रभावी कानूनी कार्रवाई करे। भारत ने कहा, हम भारत के ऐसी किसी भी गतिविधि से जुड़े होने की बात को....नकारते हैं।'
'[national]','भारतीय विदेश मंत्री एस जयशंकर ने रविवार को कहा, मैं पश्चिमी देशों की पैरवी नहीं कर रहा हूं लेकिन हमें अतीत के इस सिंड्रोम से उबरने की ज़रूरत है कि पश्चिमी देश बुरे हैं और विकासशील देशों के खिलाफ हैं। उन्होंने कहा, पश्चिम के देश एशिया और अफ्रीका के बाज़ारों में बड़े पैमाने पर सामान नहीं भेज रहे हैं।'
'[world, national]','कनाडाई प्रधानमंत्री जस्टिन ट्रूडो द्वारा भारत को खालिस्तानी आतंकी हरदीप सिंह निज्जर की हत्या से जोड़े जाने के बाद अमेरिका ने कनाडाई सरकार के आरोपों को लेकर कहा है, हम काफी चिंतित हैं। वाइट हाउस ने कहा, हम कनाडाई सहयोगियों के साथ लगातार संपर्क में हैं...यह बेहद ज़रूरी है कि कनाडा की जांच आगे बढ़े और दोषियों को सज़ा मिले।'
'[national, technology]','इसरो ने मंगलवार को बताया कि सूर्य मिशन आदित्य-एल1 पृथ्वी की कक्षा से बाहर निकल गया है। करीब 110 दिनों की यात्रा के बाद स्पेसक्राफ्ट को सन-अर्थ के लैग्रेंज पॉइंट-1 (एल-1) के पास की कक्षा में स्थापित किया जाएगा। स्पेस एजेंसी ने कहा कि यह लगातार पांचवीं बार है जब उसने किसी ऑब्जेक्ट को सफलतापूर्वक कक्षा से बाहर भेजा है।'
'[national]','मेरठ (उत्तर प्रदेश) में बंद पड़ी एक फैक्ट्री के हौज में भरे पानी में सोमवार को करीब 24 बंदरों के शव पड़े मिले। फैक्‍ट्री से दुर्गंध आने की शिकायत पर पुलिस व वन विभाग की टीमें वहां पहुंची थीं। बकौल पशु चिकित्साधिकारी संदीप कुमार, आशंका है कि नहाने के लिए हौज में कूदे बंदरों की डूबने से मौत हुई होगी।'
'[national]','दिल्ली हाईकोर्ट ने एक कपल के तलाक को निचली अदालत से मिली मंज़ूरी को बरकरार रखते हुए कहा है, जीवनसाथी का जानबूझकर यौन संबंध बनाने से इनकार करना क्रूरता है...और खासकर जब दोनों पक्ष नवविवाहित हों। कोर्ट ने कहा, सेक्स के बिना शादी एक अभिशाप है। इस केस में पति-पत्नी शादी के बाद सिर्फ 35-दिन तक साथ में रहे थे।'
'[national]','बैतूल (मध्य प्रदेश) के ज़िला कलेक्टर अमनबीर सिंह बैंस के X अकाउंट से राज्य सरकार विरोधी एक पोस्ट को रीपोस्ट किया गया जिसके बाद उनके X के हैंडलर एक कर्मचारी को बर्खास्त किया गया। मामले में अज्ञात व्यक्ति पर केस दर्ज हुआ है। बकौल पुलिस, कलेक्टर के X से एक शख्स के सरकार विरोधी पोस्ट को रीपोस्ट किया गया था।'
'[national]','दिल्ली के ख्याला इलाके में कथित रूप से कार ठीक से चलाने को कहने पर एक महिला व उसके दो बेटों ने एक हेड कॉन्स्टेबल की ईंट व लोहे की रॉड से पिटाई कर दी है। हमले में हेड कॉन्स्टेबल एमजी राजेश के सिर में चोट आई है और आरोपी महिला व उसके दो बेटों को गिरफ्तार किया गया है।'
'[national]','सिवान (बिहार) में सोमवार रात को बाइक सवार बदमाशों ने बीजेपी नेता शिवाजी तिवारी की गोली मारकर हत्या कर दी और फरार हो गए। हमले में तिवारी का साला भी गंभीर रूप से घायल हुआ है और अस्पताल में भर्ती है। घटना के समय तिवारी घर से 200 मीटर दूर थे और साले संग दुकान बंद कर लौट रहे थे।'
'[national]','नए संसद भवन में मंगलवार को पहले दिन सांसदों का स्वागत एक हैंपर देकर किया जाएगा जिसकी तस्वीरें सामने आई हैं। जूट से बने गिफ्ट बैग में संविधान की एक कॉपी, संसद से संबंधित कुछ किताबें, एक स्मारक सिक्का और एक डाक टिकट होगा। संसद का विशेष संसद सत्र मंगलवार को नए संसद भवन में फिर से शुरू होगा।'
'[national]','प्रतापगढ़ (राजस्थान) पुलिस ने एक शख्स को एक मानसिक रूप से कमज़ोर व विकलांग युवती की गला दबाकर हत्या करने के आरोप में गिरफ्तार किया है। बकौल पुलिस, आरोपी ने बताया कि युवती द्वारा शादी से इनकार करने पर दोनों में झगड़ा हुआ जिसके बाद उसने उसकी हत्या कर शव को उसी के दुपट्टे से बांधकर पेड़ से लटका दिया।'
'[national]','गुरुग्राम पुलिस ने उत्तर प्रदेश के गैंगस्टर सुंदर भाटी गैंग से जुड़े व रेवाड़ी निवासी महेश उर्फ मुंडी को गिरफ्तार किया है। पुलिस ने बताया कि मुंडी और उसके साथियों ने जी20 समिट के दौरान ड्यूटी पर जा रहे दिल्ली पुलिस के एक कॉन्स्टेबल से बंदूक की नोक पर उसकी कार लूटी थी। मामले का एक आरोपी फिलहाल फरार है।'
'[world, national]','भारत सरकार ने खालिस्तानी आतंकी हरदीप सिंह निज्जर की हत्या को लेकर कनाडाई सरकार के आरोपों का खंडन किया है। सरकार ने कहा कि इन बेतुके आरोपों का उद्देश्य खालिस्तानी आतंकियों से ध्यान भटकाना है जिन्हें कनाडा में शरण मिली हुई है। कनाडाई सरकार ने निज्जर की हत्या को लेकर एक शीर्ष भारतीय राजनयिक को निष्कासित कर दिया है।'
'[world, national]','कनाडा के प्रधानमंत्री जस्टिन ट्रूडो ने कहा है कि खालिस्तान टाइगर फोर्स के प्रमुख हरदीप सिंह निज्जर की हत्या के पीछे संभवतः भारत सरकार के एजेंट थे। उन्होंने कहा कि एक कनाडाई नागरिक की हत्या में विदेशी सरकार की संलिप्तता हमारी संप्रभुता का उल्लंघन है। इन आरोपों के बाद कनाडा ने एक शीर्ष भारतीय राजनयिक को निष्कासित कर दिया है।'
'[national]','रिपोर्ट्स के अनुसार, केंद्रीय कैबिनेट ने महिला आरक्षण विधेयक को मंज़ूरी दे दी है। इस संविधान संशोधन विधेयक में महिलाओं के लिए लोकसभा और विधानसभाओं में 33% सीटें आरक्षित करने का प्रावधान है। इसके अलावा लोकसभा और विधानसभाओं में अनुसूचित जातियों व अनुसूचित जनजातियों के लिए आरक्षित सीटों में से 1/3 सीटें महिलाओं के लिए होंगी।'
'[national]','भारत में ब्रिटिश शासन के दौरान पुराने संसद भवन का फरवरी 1921 में शिलान्यास हुआ जिसका डिज़ाइन एडविन लुटियंस और हर्बर्ट बेकर ने तैयार किया। ₹83 लाख की लागत से बनी इस इमारत का उद्घाटन जनवरी 1927 में तत्कालीन वायसराय लॉर्ड इरविन ने किया था। दरअसल, देश का संसदीय कार्य मंगलवार को पुराने से नए संसद भवन में शिफ्ट होगा।'
'[national]','कांग्रेस नेता बलजिंदर सिंह की सोमवार को पंजाब के मोगा में उनके घर में गोली मारकर हत्या कर दी गई। ऑनलाइन सामने आए सीसीटीवी फुटेज में बलजिंदर को गोलियां मारता हुआ एक हमलावर दिख रहा है। पुलिस ने बताया, बलजिंदर को एक गोली सीने में लगी और आशंका है कि दूसरा हमलावर घर के बाहर बाइक पर सवार था।'
'[politics, national]','केंद्रीय मंत्री प्रह्लाद पटेल ने लोकसभा और विधानसभाओं में महिला आरक्षण को लेकर X पर पोस्ट किया कि यह मांग पूरी करने का नैतिक साहस प्रधानमंत्री नरेंद्र मोदी के नेतृत्व वाली सरकार में ही था। उन्होंने आगे कहा कि केंद्रीय कैबिनेट की मंज़ूरी से यह साबित हो गया है। हालांकि, कुछ देर बाद पटेल ने अपना पोस्ट डिलीट कर दिया।'
'[business, national]','आरबीआई के 5 अधिकारियों ने एक लेख में लिखा है कि राज्यों द्वारा पुरानी पेंशन योजना (ओपीएस) लागू करना पीछे ले जाने वाला कदम है। अधिकारियों के मुताबिक, इससे राज्यों की वित्तीय स्थिति अस्थिर हो सकती है और वित्तीय बोझ 4.5 गुना तक बढ़ सकता है। हाल ही में राजस्थान और छत्तीसगढ़ समेत कई राज्यों ने ओपीएस लागू किया है।'
'[national]','नामक्कल (तमिलनाडु) में शावरमा खाने से सोमवार को एक 14-वर्षीय छात्रा की मौत हो गई व 13 अन्य लोगों को फूड पॉइज़निंग हो गई। मृतका के परिजन एक रेस्टोरेंट से शावरमा लाए थे जिसे खाने के बाद पूरे परिवार ने पेट दर्द-उल्टी की शिकायत की थी। बकौल पुलिस, बीमार हुए छात्रों ने भी उसी रेस्टोरेंट से शावरमा खाया था।'
'[national]','मणिपुर के मुख्यमंत्री एन बीरेन सिंह के आश्वासन के बाद अज्ञात हमलावरों द्वारा मारे गए सैनिक सेरतो थांगथांग कोम के परिजन उनका शव लेने के लिए तैयार हो गए हैं। एक आदिवासी संगठन ने बताया है कि मुख्यमंत्री ने आरोपियों के खिलाफ सख्त कार्रवाई का आश्वासन दिया है। इससे पहले सैनिक की पत्नी ने शव लेने से इनकार किया था।'
'[national]','रिपोर्ट्स के अनुसार, केंद्रीय कैबिनेट ने सोमवार को संविधान (108वां संशोधन) विधेयक, 2008 को मंज़ूरी दे दी जिसमें लोकसभा और विधानसभाओं में महिलाओं को 33% आरक्षण देने का प्रावधान है। दरअसल, कांग्रेस सांसद मल्लिकार्जुन खरगे और जेडीयू सांसद रामनाथ ठाकुर सहित अन्य विपक्षी नेताओं ने सरकार से संसद के वर्तमान विशेष सत्र में यह बिल लाने की मांग की थी।'
'[national]','कर्नाटक के होयसल साम्राज्य के मंदिरों को यूनेस्को की वर्ल्ड हेरिटेज साइट की सूची में शामिल किए जाने पर प्रधानमंत्री नरेंद्र मोदी ने कहा, भारत के लिए और गौरव की बात है। उन्होंने कहा, होयसल मंदिरों की सुंदरता और जटिल विवरण देश की समृद्ध सांस्कृतिक विरासत व हमारे पूर्वजों की असाधारण शिल्प कौशल का प्रमाण है।'
'[national]','कोटा (राजस्थान) में सोमवार को एनईईटी की तैयारी कर रही मऊ (उत्तर प्रदेश) की छात्रा ने कथित तौर पर सल्फास की गोली खाकर खुदकुशी कर ली। कोचिंग से लौटते वक्त छात्रा को उल्टी होने पर अस्पताल ले जाया गया जहां उसकी मौत हो गई। रिपोर्ट्स के मुताबिक, कोटा में छात्रों की आत्महत्या का यह इस वर्ष का 26वां मामला है।'
'[national]','सोमवार को संसद के एनेक्सी भवन में आयोजित केंद्रीय कैबिनेट की बैठक करीब डेढ़ घंटे चलने के बाद खत्म हुई। बैठक खत्म होने के बाद प्रेस ब्रीफिंग का आयोजन नहीं किया गया और रिपोर्ट्स के अनुसार, मीटिंग में लिए गए फैसलों की जानकारी सीधे संसद में दी जाएगी। बकौल रिपोर्ट्स, मीटिंग में महिला आरक्षण बिल को लेकर चर्चा हुई है।'
'[national]','समाजवादी पार्टी (सपा) ने एक मीडिया रिपोर्ट के हवाले से बताया है कि उत्तर प्रदेश सरकार के चिकित्सा शिक्षा विभाग में ₹400 करोड़ से अधिक का घोटाला हुआ है। सपा ने कहा कि पीपीपी मॉडल के तहत राज्य में बन रहे 14 मेडिकल कॉलेजों के लिए फर्नीचर और मेडिकल उपकरणों को खरीदने के लिए गलत तरीके से ठेके दिए गए।'
'[national]','आगरा (उत्तर प्रदेश) में एक महिला ने अपने पति पर नपुंसक होने का आरोप लगाते हुए कहा कि उसे सुहागरात के दिन इसकी जानकारी हुई। पुलिस को दी गई शिकायत में कहा गया कि जब महिला ने ससुरालवालों को इसकी जानकारी दी तो उन्होंने उसकी पिटाई कर दी। मामले में पुलिस ने केस दर्ज कर जांच शुरू कर दी है।'
'[world, national]','कर्नाटक के होयसल साम्राज्य के मंदिरों को सोमवार को यूनेस्को की वर्ल्ड हेरिटेज साइट की सूची में शामिल किया गया। यह यूनेस्को की वर्ल्ड हेरिटेज साइट की सूची में शामिल भारत का 42वां स्थल है। होयसल साम्राज्य 10वीं और 14वीं शताब्दी के बीच फला-फूला व भारत के दक्षिणी क्षेत्र में कला, वास्तुकला और संस्कृति में योगदान के लिए प्रसिद्ध है।'
'[national]','लखीमपुर खीरी (यूपी) हिंसा मामले की जांच के लिए गठित की गई एसआईटी को सुप्रीम कोर्ट ने भंग कर दिया है। एससी ने कहा कि मामले की जांच पूरी होने के बाद संबंधित अदालत में आरोपपत्र दाखिल किया जा चुका है इसलिए एसआईटी की अब ज़रूरत नहीं है। गौरतलब है, मामले में केंद्रीय राज्यमंत्री अजय मिश्रा का बेटा आरोपी है।'
'[national]','मणिपुर में अज्ञात हमलावरों द्वारा मारे गए सैनिक की पत्नी ने बताया है, पति का अपहरण बंदूक की नोंक पर हुआ था...हमारे 10-वर्षीय बेटे ने इस घटना को देखा था। उन्होंने बताया, जब बेटे ने यह देखा तो उसने जल्दी से मुझे सूचित किया। बकौल पत्नी, उसके घटनास्थल तक पहुंचने से पहले हमलावर पति को ले जा चुके थे।'
'[national]','टीओआई ने सरकारी आदेश के हवाले से रिपोर्ट किया है कि केरल में सिविल पुलिस ऑफिसर, सर्कल इंस्पेक्टर, पुलिस डॉग और पूरे थाने को प्राइवेट पार्टी व फिल्म शूटिंग की सुरक्षा के लिए हायर करने से जुड़ा नया रेट कार्ड जारी हुआ है। सर्कल इंस्पेक्टर का रेट ₹3,035-₹3,340 प्रतिदिन, पुलिस डॉग का ₹7,280/दिन और थाने का ₹12,000/दिन है।'
'[national]','नए संसद भवन के 6 द्वारों के नाम कुछ वास्तविक और मिथकीय चरित्रों पर रखे गए हैं और वहां उनकी मूर्तियां लगाई गई हैं। इसमें गज द्वार को बुद्धि व ज्ञान, अश्व को साहस, गरुड़ को प्रगति, मकर को एकता व विविधता, शार्दुल को शक्ति का संतुलन और हंस को आत्मबोध का प्रतीक बताया गया है।'
'[national]','गणेश चतुर्थी और मोटोजीपी रेस को ध्यान में रखते हुए गौतमबुद्ध नगर (यूपी) में प्रशासन ने धारा 144 लागू कर दी है। अब पूरे ज़िले में एकसाथ 5 लोगों के इकट्ठा होने, सार्वजनिक स्थानों पर बैठने, राजनीतिक रैली और धार्मिक रैली निकालने पर प्रतिबंध रहेगा। गौरतलब है कि 22-24 सितंबर के बीच ग्रेटर नोएडा में मोटोजीपी रेस का आयोजन होगा।'
'[national]','राजस्थान में कटाई के बाद खेत में सुखाने के लिए रखी फसल बरसात से खराब होने पर प्रधानमंत्री फसल बीमा योजना के तहत नुकसान की भरपाई हो सकेगी। सरकार के मुताबिक, अलवर, बूंदी और श्रीगंगानगर के किसान 18005723013 पर और भरतपुर, चूरू, डूंगरपुर, जालौर, करौली, राजसंमद और टोंक के किसान 18001024088 पर बीमा कंपनियों को सूचना दे सकते है।'
'[national]','जोधपुर (राजस्थान) में एक ज्वेलर की पत्नी से गैंगस्टर लॉरेंस बिश्नोई के नाम पर ₹50 लाख की रंगदारी मांगे जाने का मामला सामने आया है। एक शख्स ने शनिवार शाम को महिला को वॉट्सऐप कॉल कर रुपए मांगे और न देने पर उसे उठाकर ले जाने की धमकी दी। फिलहाल, पुलिस केस दर्ज कर मामले की जांच कर रही है।'
'[national]','बिहार के शिक्षा मंत्री चंद्रशेखर ने रामचरितमानस पर अपने बयान पर विवाद के बाद कहा है, भगवान राम ने सपने में मुझसे कहा कि लोग मुझे बाज़ार में बेच रहे हैं...मुझे बचा लो’। इसलिए हम बीच-बीच में ऐसी बातें करते हैं। उन्होंने कहा, राम ने शबरी के झूठे बेर खाए...लेकिन आज शबरी के बेटे को...मंदिर जाने से रोका जाता है।'
'[national]','मुरादाबाद (उत्तर प्रदेश) में एक मुस्लिम शख्स से शादी करने वाली एक हिंदू महिला ने आरोप लगाया है कि उसके ससुराल में उसे पूजा-पाठ नहीं करने दिया जाता है। उसने पुलिस को बताया, पति धमकी देता है कि नमाज़ नहीं पढ़ोगी तो तीन तलाक देकर घर से निकाल दूंगा। बकौल पुलिस, आरोपियों के खिलाफ मुकदमा दर्ज कर लिया गया है।'
'[national]','सुप्रीम कोर्ट ने सोमवार को देश में एकल संवैधानिक धर्म की मांग वाली याचिका को खारिज कर दिया। कोर्ट ने याचिकाकर्ता से पूछा, क्या आप लोगों को उनकी धार्मिक आस्थाओं का पालन करने से रोक सकते हैं? यह क्या है? जस्टिस संजय किशन कौल और जस्टिस सुधांशु धूलिया की बेंच ने पूछा, ऐसी याचिका दायर करने का विचार कैसे आया?'
'[national]','रिपोर्ट्स के अनुसार, पुराने संसद भवन में अब लोकसभा और राज्यसभा के सत्रों का आयोजन नहीं होगा लेकिन ऐतिहासिक और पुरातात्विक महत्व के कारण इसे ध्वस्त नहीं किया जाएगा और भविष्य में इसमें संसदीय कार्यक्रम आयोजित होंगे। केंद्रीय मंत्री हरदीप सिंह पुरी ने 2021 में कहा था कि पुराने संसद भवन की मरम्मत करवाकर दूसरे कामों में इसका इस्तेमाल होगा।'
'[national]','श्रीगंगानगर (राजस्थान) में ग्रामीणों ने सरकारी स्कूल के एक शिक्षक को छात्राओं से छेड़छाड़ करने के आरोप में पीटा व उसके मुंह पर कालिख पोत दी है। शिक्षक ने आरोपों का खंडन किया है। एक छात्रा के परिजन ने शिक्षक पर केस दर्ज कराया है जबकि शिक्षक ने भी मारपीट को लेकर 10-15 लोगों के खिलाफ केस दर्ज कराया है।'
'[national]','बिहार के मुख्यमंत्री नीतीश कुमार का एक वीडियो सामने आया है जिसमें वह मंत्री अशोक चौधरी की गर्दन पकड़कर एक पत्रकार के माथे से उनका माथा टकराते हुए दिख रहे हैं। दरअसल, एक पत्रकार और मंत्री चौधरी दोनों ने टीका लगाया हुआ था जिसको लेकर उन्होंने माथा टकराया। सीएम को ऐसा करता देख आसपास मौजूद लोग हंसने लगे।'
'[national]','महाराष्ट्र के मराठा क्रांती महामोर्चा संगठन ने मुंबई के गणपति पंडाल लालबाग के राजा के पैरों पर छत्रपति शिवाजी महाराज की शाही मोहर लगाने पर आपत्ति जताई है। संगठन ने मुंबई पुलिस को पत्र लिखकर लालबागचा राजा सार्वजनिक गणेशोत्सव मंडल के खिलाफ केस दर्ज करने की मांग की है। लालबाग के राजा की पहली झलक गुरुवार को सामने आई थी।'
'[national]','बेतिया (बिहार) में पुलिस द्वारा तस्कर से ज़ब्त की गई शराब लूटने के आरोप में 6 लोगों को गिरफ्तार किया गया है। दरअसल, पुलिस ऑटो से एक तस्कर को कोर्ट से लेकर लौट रही थी और पुलिसकर्मियों के एक दुकान पर रुकने के बाद तस्कर फरार हो गया और उस ऑटो में रखी शराब लोगों ने लूट ली।'
'[national]','धौलपुर (राजस्थान) में एक महिला ने रिश्ते में देवर लगने वाले युवक के खिलाफ रेप का मामला दर्ज कराया है। पीड़िता के मुताबिक, वह पथरी (स्टोन) के दर्द से परेशान थी और 16 सितंबर को वह पति के बुआ के लड़के के साथ दवा लेने के लिए निकली थी। इस दौरान आरोपी ने उसका रेप किया।'
'[national]','सुप्रीम कोर्ट ने सोमवार को महाराष्ट्र विधानसभा स्पीकर से कहा कि वह अगले हफ्ते मुख्यमंत्री एकनाथ शिंदे गुट के सहयोगी विधायकों की अयोग्यता से जुड़ी याचिकाओं पर सुनवाई करें। एससी ने कहा, अयोग्यता का मामला अनिश्चितकाल तक के लिए लंबित नहीं रह सकता। सीजेआई डीवाई चंद्रचूड़ ने कहा, स्पीकर को सुप्रीम कोर्ट की गरिमा का सम्मान करना चाहिए।'
'[world, national]','भारत में जापान के राजदूत हिरोशी सुज़ुकी ने X पर एक तस्वीर शेयर की है जिसमें वह दिल्ली के सरोजनी नगर इलाके में आलू टिक्की खा रहे हैं। उन्होंनें लिखा, हिंदी बोलने वालीं जापानी यूट्यूबर मेयो के साथ शानदार देसी अनुभव!! आलू टिक्की दीजिए। कुछ दिन पहले सुज़ुकी का कावाला गाने पर डांस करने का वीडियो भी वायरल हुआ था।'
'[national]','आईआईटी कानपुर के निदेशक प्रोफेसर अभय करंदीकर को केंद्रीय विज्ञान व प्रौद्योगिकी विभाग का सचिव नियुक्त किया गया है। प्रोफेसर अभय ग्रामीण भारत में ब्रॉडबैंड कनेक्टिविटी बनाने की सरकार की परियोजना भारतनेट के डिज़ाइन और कार्यान्वयन के लिए सलाहकार के रूप में भी काम कर रहे हैं। उन्हें डॉक्टर राजेश गोखले की जगह नियुक्त किया गया है।'
'[national]','बिहार सरकार के गृह विभाग ने राज्य में पुलिस दारोगा के 1,288 पदों पर भर्ती के लिए रोस्टर को मंज़ूरी दे दी है। अपर पुलिस महानिदेशक जितेंद्र सिंह गंगवार ने बताया कि भर्ती को लेकर जल्द ही अवर सेवा आयोग को प्रस्ताव भेजा जाएगा। रिपोर्ट्स के मुताबिक, अक्टूबर 2023 में दारोगा भर्ती के लिए विज्ञापन आने का अनुमान है।'
'[national]','सुप्रीम कोर्ट ने सोमवार को प्रवर्तन निदेशालय (ईडी) के खिलाफ झारखंड के मुख्यमंत्री हेमंत सोरेन की याचिका पर सुनवाई से इनकार कर दिया। कोर्ट ने सोरेन को हाईकोर्ट जाने को कहा जिसके बाद उन्होंने अपनी याचिका वापस ले ली। दरअसल, मनी लॉन्डरिंग मामले में पूछताछ के लिए ईडी द्वारा उन्हें समन भेजने के खिलाफ सोरेन ने याचिका दायर की थी।'
'[national]','गाज़ियाबाद (उत्तर प्रदेश) में एक शख्स द्वारा सड़क पर बैठे एक गोवंश को कार से कुचलने के बाद कई मीटर तक घसीटा गया जिसका वीडियो सामने आया है। बकौल रिपोर्ट्स, इस घटना में गोवंश गंभीर रूप से घायल हो गया है। मामले में हिंदू युवा वाहिनी के कार्यकर्ताओं ने मोदीनगर थाने में शिकायत दर्ज कराई है।'
'[national]','कानपुर (उत्तर प्रदेश) के एक स्कूल में 5वीं के छात्र से कथित तौर पर उठक-बैठक लगवाने को लेकर उसके पिता ने प्रिंसिपल ऑफिस में घुसकर एक शिक्षक को कई थप्पड़ मारे जिसका वीडियो सामने आया है। छात्र द्वारा मामले की जानकारी देने पर उसका पिता अपने दोस्तों संग स्कूल पहुंचा था। बकौल पुलिस, मामले में जांच की जा रही है।'
'[national]','जोधपुर (राजस्थान) की एमबीएम यूनिवर्सिटी में रविवार को टेक्निकल फेस्ट टेक कृति में 110 छात्राओं ने 110 रोबोट के ज़रिए भारत का नक्शा बनाया जिसकी तस्वीरें व वीडियो सामने आया है। देश के अलग-अलग स्कूल और यूनिवर्सिटी की छात्राओं ने रोबोट को रिमोट से कंट्रोल कर यह नक्शा बनाया। बकौल रिपोर्ट्स, रोबोट को छात्राओं ने खुद बनाया है।'
'[national]','बिहार के मुज़फ्फरपुर इंस्टीट्यूट ऑफ टेक्नोलॉजी (एमआईटी) के 5 छात्रों की टीम ने स्पीड ब्रेकर का एक ऐसा मॉडल बनाया है जिससे बिजली पैदा हो सकेगी। एक छात्र अभिषेक ने बताया कि स्पीड ब्रेकर के अंदर डायनेमो लगाया जाएगा जिसके आगे-पीछे घूमने पर बिजली पैदा होगी। इससे 220 वोल्ट बिजली बनेगी और इसे लगाने में करीब ₹40,000 का खर्च आएगा।'
'[national]','पंजाब के पूर्व मंत्री जगदीश सिंह गरचा, उनकी पत्नी और बहन समेत एक नौकरानी सोमवार को बेहोशी की हालत में पाए गए और उनके घर में तोड़फोड़ व डकैती की गई। पुलिस ने बताया कि एक नौकर ने रविवार रात परिवार को खाने में नशीला पदार्थ मिलाकर खिलाया और नकदी, ज़ेवर व अन्य कीमती सामान लेकर भाग गया।'
'[national]','संसद के नए भवन में लोकसभा के 888 सदस्य आराम से बैठ सकते हैं जो पुरानी लोकसभा की क्षमता से अधिक है। नए संसद भवन में राज्यसभा के लिए 384 सीटों की क्षमता है और इसमें पुराने भवन की तरह सेंट्रल हॉल नहीं है। नए संसद भवन में हर एक सांसद की सीट पर एक मल्टीमीडिया डिस्प्ले होगा।'
'[national]','मुंबई एयरपोर्ट पर बोर्डिंग के लिए देर से पहुंचा एक कपल इंडिगो के स्टाफ से बहस करता दिखा जिसका वीडियो वायरल हुआ है। वीडियो में एक महिला और अपनी बेटी के साथ नज़र आ रहा शख्स एयरलाइन के स्टाफ पर चिल्लाता दिख रहा है। वहीं, ग्राउंड स्टाफ कपल को समझाता हुआ और फोन पर बात करता नज़र आ रहा है।'
'[national]','बेंगलुरु (कर्नाटक) में गणेश चतुर्थी के उपलक्ष्य पर पुत्तेनहल्ली के सत्यगणपति मंदिर को करेंसी नोटों और सिक्कों से सजाया गया है। सजावट में ₹10, ₹20, ₹50 और ₹500 के सैकड़ों नोटों और सिक्कों का इस्तेमाल किया गया जिसका वीडियो सोशल मीडिया पर सामने आया है। ट्रस्टीज़ के मुताबिक, ये ₹2.5 करोड़ की कीमत के नोट और सिक्के हैं।'
'[national]','दिवंगत कलाकार अमृता शेरगिल का द स्टोरी टेलर आर्टवर्क एक हालिया नीलामी में ₹61.8 करोड़ में बिका जो किसी भारतीय कलाकार के लिए आर्टवर्क की सबसे अधिक कीमत है। सैयद हैदर रज़ा का जेस्टेशन आर्टवर्क दूसरा सबसे महंगा आर्टवर्क है जो हाल ही में ₹51.7 करोड़ में बिका है। वासुदेव एस गायतोंडे का आर्टवर्क तीसरा सबसे महंगा भारतीय आर्टवर्क है।'
'[national]','आर्किटेक्ट बिमल पटेल ने सेंट्रल विस्टा प्रोजेक्ट के अंतर्गत आने वाले नए संसद भवन को डिज़ाइन करने में महत्वपूर्ण भूमिका निभाई है। इसके अलावा, उन्होंने काशी विश्वनाथ धाम (वाराणसी), साबरमती रिवरफ्रंट (अहमदाबाद), जगन्नाथ मंदिर (पुरी) व अन्य महत्वपूर्ण परियोजनाओं में अपना योगदान दिया है। 2019 में पद्म श्री से सम्मानित पटेल वर्तमान में अहमदाबाद की सीईपीटी यूनिवर्सिटी के प्रेसिडेंट हैं।'
'[national]','प्रधानमंत्री नरेंद्र मोदी ने सोमवार को लोकसभा के विशेष सत्र के दौरान अपने भाषण में बीजू जनता दल (बीजेडी) की सांसद चंद्राणी मुर्मू का ज़िक्र किया। 2019 में 25 साल की उम्र में ओडिशा की क्योंझर सीट से चुनाव जीतकर वह भारत की अब तक की सबसे युवा सांसद बनीं। मुर्मू ने मैकेनिकल इंजीनियरिंग में बीटेक की डिग्री ली है।'
'[national]','श्रीगंगानगर (राजस्थान) में एक शख्स को अपनी 9 वर्षीय बेटी से रेप करने के आरोप में गिरफ्तार किया गया है। रिपोर्ट्स के मुताबिक, पीड़िता की हालत बिगड़ने पर पिता उसे अस्पताल में भर्ती कराकर फरार हो गया। पुलिस ने बताया कि आरोपी अपनी प्रेमिका के साथ और पीड़िता की मां अपने प्रेमी के साथ लिव-इन रिलेशनशिप में रह रही है।'
'[national]','तमिलनाडु के राज्यपाल आरएन रवि ने सनातन धर्म पर की गई टिप्पणी को लेकर कहा है, कुछ लोगों ने या तो संविधान पढ़ा नहीं या फिर उन्होंने इसे गलत तरीके से समझा है। उन्होंने कहा, हमारा संविधान धर्म के खिलाफ नहीं है, यह तो वे लोग हैं जो देश को तोड़ना चाहते हैं और उन्होंने धर्मनिरपेक्षता की गलत व्याख्या की।'
'[national]','प्रधानमंत्री नरेंद्र मोदी ने पुराने संसद भवन से विदाई पर कहा कि पत्रकारों ने संसद के पल-पल की जानकारियां देश तक पहुंचाई हैं। उन्होंने मज़ाकिया अंदाज़ में कहा, पत्रकारों ने न केवल अंदर की बात बल्कि अंदर-के-अंदर की बात भी देश तक पहुंचाई है। बकौल प्रधानमंत्री, जैसी ताकत यहां की दीवारों में रही वैसा दर्पण पत्रकारों के कलम में रहा।'
'[national]','बहराइच (उत्तर प्रदेश) में रविवार रात 23-वर्षीय युवक ने पत्नी को मेसेज भेजने के बाद कथित तौर पर आत्महत्या कर ली। बकौल रिपोर्ट्स, युवक ने मेसेज में अपने परिवार को मौत का ज़िम्मेदार ठहराया है और इसकी सूचना मिलने पर मायके में रह रही उसकी पत्नी ने भी फांसी लगा ली। दोनों का करीब 6 माह पहले गौना हुआ था।'
'[national]','संभल (उत्तर प्रदेश) में रविवार रात अपने 9 व 13 साल के बेटों संग बाइक से जा रहे 45 वर्षीय शख्स को रोडवेज़ बस ने टक्कर मार दी जिससे तीनों की मौत हो गई। बकौल रिपोर्ट्स, हादसे के समय बाइक सवार लोग अपने पैतृक गांव से बुलंदशहर लौट रहे थे। पुलिस ने बस के चालक को हिरासत में लिया है।'
'[national]','मुंबई में इस साल गणपति की एक मूर्ति को 69 किलोग्राम सोने और 336 किलोग्राम चांदी से सजाया गया है। एएनआई के मुताबिक, इस मूर्ति को लगाने वाले जीएसबी सेवा मंडल को शहर में सबसे अमीर मंडल माना जाता है। मंडल के एक प्रतिनिधि के मुताबिक, उन्होंने ₹360.45 करोड़ का बीमा कराया है जिसमें पंडाल और आभूषण भी कवर हैं।'
'[national]','प्रधानमंत्री नरेंद्र मोदी ने पुराने संसद भवन से विदाई को लेकर बोलते हुए सोमवार को कहा, मनमोहन सिंह जी की सरकार में हुए कैश फॉर वोट कांड को भी इस सदन ने देखा। उन्होंने कहा, इसी सदन ने इंदिरा गांधी के नेतृत्व में बांग्लादेश की मुक्ति का आंदोलन देखा और इमरजेंसी में लोकतंत्र पर हुआ हमला भी देखा।'
'[national]','जमुई (बिहार) में त्रिपुरारी घाट पर स्थित शिव मंदिर में स्थापित शिवलिंग को असामाजिक तत्वों ने खंडित कर दिया जिसके बाद मामले में केस दर्ज हुआ है। मामले की जानकारी होने के बाद मौके पर लोगों की भीड़ जुट गई और इलाके में पुलिस बल की तैनाती की गई है। पुलिस ने लोगों को अफवाहों से बचने को कहा है।'
'[national]','प्रधानमंत्री नरेंद्र मोदी ने सोमवार को संसद के विशेष सत्र के दौरान लोकसभा को संबोधित करते हुए कहा कि पुराने संसद भवन को छोड़ना हर किसी को भावुक कर देगा। उन्होंने कहा, इस जगह में बरसों बाद भी भारत और लोकतंत्र की आत्मा बसी रहेगी। पीएम ने कहा, यहां कई खट्टे-मीठे अनुभव भी रहे हैं, नोक-झोंक भी रही हैं।'
'[national]','प्रधानमंत्री नरेंद्र मोदी ने सोमवार को पुरानी संसद से विदाई को लेकर कहा कि पहले प्रधानमंत्री पंडित जवाहरलाल नेहरू ने यहीं पर आज़ादी के समय ऐट द स्ट्रोक ऑफ मिडनाइट वाला भाषण दिया था जिसकी गूंज देश को हमेशा प्रेरित करती रहेगी। उन्होंने कहा, भारतीय लोकतंत्र के तमाम उतार-चढ़ाव देखने वाला यह सदन जनविश्वास का केंद्र बिंदु रहा है।'
'[national]','आगरा (उत्तर प्रदेश) की एक 27-वर्षीय युवती का नोएडा के एक होटल में 3 युवकों द्वारा रेप किए जाने का मामला सामने आया है। पीड़िता के पिता ने पुलिस को बताया कि 27 अगस्त को आरोपियों ने तुम्हारे पिता का ऐक्सिडेंट हो गया है कहकर उसकी बेटी को ऑटो में बिठा लिया और नशीला पदार्थ पिलाकर उसे नोएडा ले गए।'
'[national]','शांतिनिकेतन (पश्चिम बंगाल) को यूनेस्को की विश्व विरासत स्थलों की सूची में जगह मिली है। बीते 10 वर्षों में ग्रेट हिमालयन नैशनल पार्क, रानी की वाव, नालंदा महाविहार, कंचनजंगा नैशनल पार्क, चंडीगढ़ का कैपिटल कॉम्प्लेक्स, अहमदाबाद शहर, विक्टोरिया गोथिक ऐंड आर्ट डेको अनसेंबल्स ऑफ मुंबई, जयपुर शहर, धोलावीरा और काकतीय रूद्रेश्वर मंदिर को भी इस सूची में शामिल किया गया।'
'[national]','मोटोव्लॉगिंग वीडियोज़ के लिए चर्चित यूट्यूबर टीटीएफ वासन की बाइक का कांचीपुरम (तमिलनाडु) में स्टंट करते समय ऐक्सिडेंट हो गया जिसमें वह घायल हो गए। सामने आए सीसीटीवी फुटेज में वह व्हीली (अगला पहिया हवा में उठाना) करने की कोशिश करते और संतुलन बिगड़ने से सड़क किनारे झाड़ियों में गिरते दिखे। वासन को एक अस्पताल में भर्ती कराया गया है।'
'[national]','अनंतनाग (जम्मू-कश्मीर) में सोमवार को छठे दिन भी सेना व आतंकियों के बीच मुठभेड़ जारी है। वहीं, सुरक्षाबलों ने मुठभेड़ वाले इलाके में आतंकियों के ठिकाने के पास से एक जला हुआ शव बरामद किया है लेकिन अभी तक उसकी पहचान नहीं हो पाई है। इस मुठभेड़ में सुरक्षाबल के 3 अधिकारी और एक अन्य जवान शहीद हो गए थे।'
'[national]','गुजरात में रविवार को भारी बारिश होने के चलते कई इलाकों में पानी भर गया जिसके बाद 5 ज़िलों से करीब 10,000 लोगों को सुरक्षित स्थानों पर पहुंचाया गया है। वहीं, एनडीआरएफ की टीमों ने बाढ़ में फंसे 200 से अधिक लोगों को बचाया है। पीटीआई के अनुसार, अहमदाबाद में 12 घंटे के भीतर 76 मिमी बारिश दर्ज हुई।'
'[national]','नालंदा (बिहार) का एक वीडियो सोशल मीडिया पर वायरल हुआ है जिसमें दो पुलिसकर्मी सड़क पर हाथापाई करते हुए दिख रहे हैं। वीडियो में पुलिसकर्मी एक-दूसरे को मुक्के जड़ते नज़र आ रहे हैं जबकि कुछ लोग बीच-बचाव करते दिख रहे हैं। नालंदा पुलिस ने कहा, मामले की जांच कराई जा रही है। अनुशासनिक कार्रवाई की जाएगी।'
'[national]','आईएमडी जयपुर ने 18 सितंबर के लिए अति भारी बारिश, आकाशीय बिजली और बादल गरजने को लेकर राजस्थान के डूंगरपुर, राजसमंद, सिरोही, उदयपुर, बाड़मेर, जालौर और पाली के लिए ऑरेंज अलर्ट जारी किया। बांसवाड़ा, चित्तौड़गढ़, प्रतापगढ़, बीकानेर, जैसलमेर व जोधपुर के लिए येलो अलर्ट जारी हुआ है। बारिश के चलते कई ज़िलों के स्कूलों में छुट्टी घोषित की गई है।'
'[national]','वैशाली (बिहार) में मोबाइल चोरी के आरोप में एक नाबालिग लड़के को लोगों ने पेड़ से बांधकर कथित तौर पर पीटा है। सूचना मिलने के बाद मौके पर पहुंची पुलिस ने नाबालिग को छुड़ाया और जांच करने पर उससे चोरी का कोई सामान नहीं मिला। पुलिस को चोरी की शिकायत नहीं मिली है व घटना का वीडियो सामने आया है।'
'[national]','उत्तर प्रदेश सरकार ने रविवार रात 4 ज़िलों के ज़िलाधिकारी (डीएम) समेत 7 आईएएस अधिकारियों के तबादले किए जिसकी सूची सामने आई है। इनमें हर्षिता माथुर को रायबरेली, सुधा वर्मा को कासगंज, संजीव रंजन को प्रतापगढ़ और पवन अग्रवाल को सिद्धार्थनगर का नया ज़िलाधिकारी बनाया गया है। वहीं, प्रतापगढ़ के निवर्तमान ज़िलाधिकारी प्रकाश चंद्र श्रीवास्तव को प्रतीक्षारत रखा गया है।'
'[national]','प्रधानमंत्री नरेंद्र मोदी ने सोमवार को संसद का 5-दिवसीय विशेष सत्र शुरू होने के मौके पर कहा, यह सत्र छोटा है लेकिन समय के हिसाब से यह बहुत बड़ा है। यह ऐतिहासिक निर्णयों का सत्र है। उन्होंने सांसदों से कहा, रोने-धोने के लिए बहुत समय होता है...यह छोटा सत्र है, इसमें ज़्यादा से ज़्यादा समय दें।'
'[national]','संसद का 5 दिवसीय विशेष सत्र सोमवार से शुरू हो गया जिसमें आज प्रधानमंत्री नरेंद्र मोदी लोकसभा को संबोधित करेंगे। इस सत्र में संसद के 75 वर्ष के सफर पर चर्चा होगी। पहले दिन सत्र की बैठक पुराने संसद भवन में व 19 सितंबर को नए संसद भवन में होगी और 20 सितंबर से नियमित कामकाज शुरू होगा।'
'[national]','आगरा (उत्तर प्रदेश) के एक गांव के घर में एक युवती के साथ अर्धनग्न अवस्था में पकड़े गए दारोगा को ग्रामीणों द्वारा खंभे से बांधकर पीटे जाने का वीडियो सामने आया है। दैनिक जागरण के अनुसार, युवती ने कहा, यह (पुलिसकर्मी) मुझे परेशान करता था...आज कमरे पर आ गया और ज़बरदस्ती करने लगा। दारोगा को निलंबित कर दिया गया है।'
'[national]','हैदराबाद में 2 पुलिसकर्मियों के प्री-वेडिंग वीडियो पर आईपीएस अधिकारी सीवी आनंद ने प्रतिक्रिया दी है जिसमें दोनों ने यूनिफॉर्म और डिपार्टमेंट की गाड़ियां इस्तेमाल की थीं। आनंद ने ट्वीट किया, पुलिस डिपार्टमेंट की प्रॉपर्टी और सिंबल के इस्तेमाल में मुझे कुछ गलत नहीं लगता। हालांकि उन्होंने सुझाव दिया कि भविष्य में पुलिसकर्मी बिना अनुमति के ऐसा न करें।'
'[national]','पटना (बिहार) में रविवार रात गांधी सेतु पर बीजेपी सांसद सतीश चंद्र दुबे की कार की एक कंटेनर से टक्कर हो गई और इस घटना में घायल हुए दुबे का अस्पताल में इलाज जारी है। उनके ड्राइवर व बॉडीगार्ड की हालत गंभीर है। हादसे में कार के परखच्चे उड़ गए जिसकी तस्वीरें सामने आई हैं।'
'[national]','उदयपुर (राजस्थान) में एक मेले में शुक्रवार को गोलगप्पे खाने के बाद निशा नामक 14-वर्षीय लड़की व उसके 10-वर्षीय भाई समेत 14 बच्चों की तबीयत बिगड़ गई जिन्हें एमबी अस्पताल में भर्ती कराया गया। अस्पताल अधीक्षक डॉ. आरएल सुमन के अनुसार, रविवार को इलाज के दौरान निशा की मौत हो गई और फिलहाल 7 बच्चे जनरल वॉर्ड में भर्ती हैं।'
'[national]','जोधपुर (राजस्थान) के श्रीश्री महर्षि संदीपनी राम धर्म गौशाला से राम मंदिर की पहली आरती व महायज्ञ के लिए 600 किलोग्राम घी 108 रथों के ज़रिए अयोध्या भेजा जाएगा। ये रथ 216 बैलों के ज़रिए 27 नवंबर को रवाना होंगे और 1,150 किलोमीटर की दूरी तय कर 18 दिसंबर को अयोध्या पहुंचेंगे। इस यात्रा पर करीब ₹10 करोड़ खर्च होंगे।'
'[national]','ठाणे (महाराष्ट्र) में एक कुत्ते के साथ कथित तौर पर अप्राकृतिक सेक्स करते हुए करीम नामक अधेड़ शख्स का वीडियो सामने आया है और उसके खिलाफ केस दर्ज हो गया है। बकौल पुलिस, आरोपी फरार चल रहा है। एक स्थानीय व्यक्ति ने कथित घटना का वीडियो बनाकर पशु अधिकार कार्यकर्ताओं से साझा किया था जिसके बाद यह मामला सामने आया।'
'[national]','उत्तर प्रदेश के मुख्यमंत्री योगी आदित्यनाथ ने कहा है, अगर किसी ने राह चलती बेटियों के साथ छेड़खानी की तो अगले चौराहे पर यमराज उसका इंतज़ार कर रहा होगा...उसे यमराज के यहां भेजने से कोई रोक नहीं पाएगा। गौरतलब है, अंबेडकरनगर में लड़कों द्वारा साइकल सवार छात्रा का दुपट्टा खींचने से बाइक की चपेट में आकर उसकी मौत हुई थी।'
'[national]','अनंतनाग (जम्मू-कश्मीर) में पिछले हफ्ते आतंकियों के साथ मुठभेड़ में शहीद हुए हरियाणा के मेजर आशीष ढोंचक के परिवार से रविवार को मुख्यमंत्री मनोहर लाल खट्टर ने मुलाकात की। इस दौरान उन्होंने मेजर आशीष के परिवार को ₹50 लाख की सहायता राशि व उनकी पत्नी को सरकारी नौकरी देने का एलान किया। बकौल खट्टर, राष्ट्र सदैव उनका बलिदान याद रखेगा।'
'[national]','सहरसा (बिहार) में ज़मीन विवाद में शनिवार रात को 4-5 अज्ञात लोगों ने 12-वर्षीय किशोर को 3 गोली मार दी जिसके बाद वह गंभीर हालत में अस्पताल में भर्ती है। घटना के समय किशोर अपने दादा संग घर के बरामदे में सो रहा था और इसी दौरान फायरिंग की गई। किशोर के हाथ, जांघ व कंधे में गोली लगी है।'
'[politics, national]','राजस्थान के चित्तौड़गढ़ में रविवार को प्रधानमंत्री नरेंद्र मोदी के जन्मदिन पर चित्तौड़गढ़ सेवा संस्थान की ओर से नमो सुरक्षा कवच कार्यक्रम में 18,000 हेलमेट बांटे गए। राजस्थान बीजेपी प्रमुख सीपी जोशी ने कहा कि पीएम मोदी के मन की बात कार्यक्रम में सड़क सुरक्षा की बात से प्रेरणा लेकर कार्यक्रम किया गया। बकौल जोशी, यह विश्व रिकॉर्ड बना है।'
'[national]','महराजगंज (उत्तर प्रदेश) में गुरुवार से लापता चंदन नामक 15-वर्षीय लड़के का रविवार को शव मिला। पुलिस के अनुसार, एक नाबालिग समेत 3 चचेरे भाइयों का दोस्त चंदन के साथ अंडा खाने के बाद ₹115 के बिल को लेकर उससे विवाद हुआ था। इसके बाद तीनों ने धारदार हथियार से उसकी हत्या कर शव को नदी के पास फेंक दिया।'
'[national]','मणिपुर हिंसा को लेकर ऑनलाइन पोस्ट करने पर केस दर्ज होने के बाद कैथोलिक पादरी अनिल फ्रांसिस (40) ने सुसाइड कर लिया है। पादरी के खिलाफ कथित तौर पर राष्ट्रीय ध्वज का अपमान करने को लेकर मध्य प्रदेश पुलिस ने मामला दर्ज किया था जिसके बाद वह तनाव में थे। फ्रांसिस की मृत्यु के बाद सुसाइड नोट भी मिला था।'
'[national]','स्वास्थ्य अधिकारियों के मुताबिक, अमेरिका में पार्क में मस्तिष्क खाने वाले दुर्लभ अमीबा (नेगलेरिया फाउलरली) के संपर्क में आने से एक 16 वर्षीय बच्चे की मौत हो गई। नेगलेरिया फाउलरली के संक्रमण से मस्तिष्क के ऊतक नष्ट हो जाते हैं जिससे मस्तिष्क में सूजन आ जाती है और कुछ मामलों में इससे मौत भी हो जाती है।'
'[business, sports, national]','भारतीय क्रिकेट टीम के पूर्व कप्तान सौरव गांगुली पश्चिम मेदिनीपुर (पश्चिम बंगाल) ज़िले में एक स्टील फैक्ट्री शुरू करने वाले हैं। उन्होंने कहा, बहुत से लोग मानते हैं कि मैंने केवल क्रिकेट खेला है लेकिन हमने 2007 में एक छोटा स्टील प्लांट शुरू किया था और 5-6 महीने में हम मेदिनीपुर में अपना नया स्टील प्लांट बनाना शुरू कर देंगे।'
'[national]','बांका (बिहार) में एक महिला ने पुलिस पर उसे छत से धक्का देने का आरोप लगाया है। घायल महिला को इलाज के लिए अस्पताल में भर्ती कराया गया है। वहीं, पुलिस ने बताया कि महिला और उसके बेटे पर एक लड़की का अश्लील फोटो वायरल करने का आरोप था और पुलिस से बचते समय वह खुद छत से गिर गई।'
'[national]','मुज़फ्फरपुर (बिहार) में एक पंचायत ने रेप के मामले की शिकायत नहीं करने के लिए पीड़िता को ₹7 लाख व गर्भपात पर आने वाले खर्च का भुगतान करने का ऑफर दिया है। दरअसल, आरोपी ने नहाते वक्त 15-वर्षीय लड़की का अश्लील वीडियो बनाकर उसे ब्लैकमेल कर रेप किया। वहीं, एसडीपीओ ने थानाध्यक्ष को मामले की जांच का आदेश दिया है।'
'[national]','बिहार के मोतिहारी सदर अस्पताल में 23 नवजातों की देखभाल के लिए 1 नर्स की ड्यूटी लगाई गई जिससे उचित देख-रेख के अभाव में 2 नवजात की मौत हो गई। अस्पताल के नोडल अधिकारी डॉक्टर अमृतांशु कुमार ने बताया कि आमतौर पर शिफ्ट में 3 नर्स होती हैं लेकिन 2 नर्सों की ड्यूटी कहीं और लगा दी गई थी।'
'[national]','नागौर (राजस्थान) में पुलिस ने ड्रग तस्कर पूजा भादू को गिरफ्तार कर उसके पास से एक अवैध पिस्टल, 2.45 ग्राम स्मैक और 2.45 ग्राम एमडीएमए ड्रग्स ज़ब्त की है। रिपोर्ट्स के मुताबिक, सोशल मीडिया पर पूजा आए दिन लग्ज़री गाड़ियों और रुपयों के साथ वीडियो शेयर कर लग्ज़री लाइफ दिखाती थी। पुलिस मामले में पूजा से पूछताछ कर रही है।'
'[national]','धनबाद (झारखंड) में रविवार को ज़मीन धंसने की वजह से 3 महिलाएं गहरे गड्ढे में फंस गईं। एसपी (ग्रामीण) ने बताया, ज़मीन का एक हिस्सा धंसने से तीन महिलाएं गहरे गड्ढे में फंस गईं हैं। रेस्क्यू ऑपरेशन जारी है पर तीनों महिलाओं का पता नहीं चल सका है। हादसा भारत कोकिंग कोल लिमिटेड की साइट पर हुआ है।'
'[national]','समस्तीपुर (बिहार) के एक गांव में शराब तस्करी के आरोपी को गिरफ्तार करने पहुंची पुलिस टीम पर महिलाओं ने हमला कर एक पुलिसकर्मी की पिटाई कर दी जिसका वीडियो वायरल हुआ है। मामले में एएसआई विनोद कुमार ने शिकायत दी कि लाठी-डंडों से लैस 20 से अधिक महिलाओं व पुरुषों ने पुलिस पर हमला किया और गाड़ी में तोड़फोड़ की।'
'[national]','राजस्थान में पर्यटन को बढ़ावा देने के लिए 20 ज़िलों की 2-2 जगहों को पर्यटन स्थल के रूप में विकसित किया जा रहा है। एक अधिकारी ने बताया कि अलवर, अजमेर, भीलवाड़ा, बूंदी, भरतपुर, बांसवाड़ा, दौसा, डूंगरपुर, जोधपुर, झालावाड़, जालौर, झुंझुनू, करौली, नागौर, सिरोही, बीकानेर, चित्तौड़गढ़, हनुमानगढ़, जैसलमेर और जयपुर में पर्यटन स्थलों पर विकास कार्य चल रहे हैं।'
'[national]','हरियाणा सरकार ने रविवार को एक आदेश जारी कर बताया कि नूंह में 17-19 सितंबर तक इंटरनेट सेवाओं व बल्क एसएमएस सेवाओं को बंद किया गया है। गृह मंत्रालय द्वारा जारी आदेश में बताया गया, गलत सूचना और अफवाहों को फैलने से रोकने के लिए यह फैसला लिया गया है। गौरतलब है, नूंह में 31 जुलाई को हिंसा हुई थी।'
'[national]','अधिकारियों ने बताया है कि मणिपुर में भारतीय सेना के सेरतो थांगथांग कोम नामक जवान का शनिवार को उनके घर से अपहरण किया गया और फिर अज्ञात हमलावरों ने गोली मारकर उनकी हत्या कर दी। अधिकारियों के मुताबिक, सेरतो अवकाश पर थे। सेरतो के 10-वर्षीय बेटे के मुताबिक, सिर पर बंदूक तानकर पिता को हमलावर ज़बरदस्ती साथ ले गए थे।'
'[national]','पुलिस ने रविवार को बताया कि धर्मशाला (हिमाचल प्रदेश) स्थित भागसूनाग झरने में नहाने के दौरान पंजाब का एक 32-वर्षीय युवक तेज़ बहाव में बह गया जिससे उसकी मौत हो गई। कांगड़ा के एएसपी ने बताया, शख्स का शव घटनास्थल से तकरीबन 100 मीटर दूर मिला। वीडियो में कुछ लोग शख्स को बचाने की कोशिश करते भी दिख रहे हैं।'
'[national]','पश्चिम बंगाल स्थित शांतिनिकेतन के वर्ल्ड हेरिटेज साइट की सूची में शामिल होने के बाद भारत में ऐसे स्थलों की संख्या बढ़कर 41 हो गई है। सूची में आगरा फोर्ट, रामप्पा मंदिर (तेलंगाना), रानी की वाव (गुजरात), ताजमहल, अजंता-एलोरा गुफाएं (महाराष्ट्र), महाबोधि मंदिर परिसर (गया), एलिफेंटा की गुफा (महाराष्ट्र), लाल किला परिसर, वेस्टर्न घाट, जंतर-मंतर (जयपुर) और अन्य शामिल हैं।'
'[national]','भरतपुर (राजस्थान) में शनिवार रात अंगूठे समेत कुल 26 उंगलियों के साथ एक बच्ची का जन्म हुआ। बच्ची के हाथों में अंगूठे समेत 7-7 और पैरों में अंगूठे समेत 6-6 उंगलियां हैं। डॉक्टर ने बताया कि ऐसे मामलों को पॉलिडेक्टिली कहा जाता है और यह आनुवंशिक विसंगति की वजह से होता है। बकौल डॉक्टर, इसका साइड इफेक्ट नहीं होता।'
'[national]','अयोध्या (उत्तर प्रदेश) में पॉलिथीन में लपेटकर बाइक पर शव ले जाने को लेकर 2 युवक गिरफ्तार किए गए हैं। दरअसल, युवक शव को ठिकाने लगाने जा रहे थे और बाइक फिसलने के बाद यह मामला सामने आया। अयोध्या के एसएसपी राज करन नय्यर के मुताबिक, युवक घटनास्थल से भाग गए थे लेकिन बाद में उन्हें गिरफ्तार कर लिया गया।'
'[national]','सारण (बिहार) में राम जानकी मंदिर से शालिग्राम पत्थर, दान के रुपए और मूर्तियों समेत अन्य सामान चोरी हुआ है। बकौल रिपोर्ट्स, चोरी हुआ शालिग्राम पत्थर करीब 100 वर्ष पुराना है और उसकी कीमत लाखों रुपए में है। मंदिर के मुख्य पुजारी ने बताया कि जब वह शनिवार सुबह मंदिर पहुंचे तो ताला टूटा हुआ था और सामान गायब था।'
'[national]','आरा (बिहार) में पूर्व वॉर्ड पार्षद की हत्या के आरोप में पुलिस ने 24-घंटे के भीतर उसके बेटे कुश व एक अन्य मुन्ना चौधरी को गिरफ्तार किया है। बकौल पुलिस, घटना का मुख्य कारण मृतक की पत्नी का मुन्ना के साथ अवैध संबंध और पिता व बेटे के बीच मारपीट थी। दरअसल, दोनों आरोपियों ने हत्या की सुपारी दी थी।'
'[national]','टोंक (राजस्थान) के देवली में रेहड़ी-पटरी लगाने वाले लोगों ने स्थानीय कांग्रेस के विधायक हरीश मीणा के खिलाफ नारेबाज़ी की जिसका वीडियो सामने आया है। नारेबाज़ी कर रहे इन लोगों ने नगर पालिका प्रशासन पर गुंडागर्दी करने के आरोप लगाए हैं। लोगों ने कहा कि प्रशासन अतिक्रमण हटाने के नाम पर उन्हें परेशान कर रहा है।'
'[politics, national]','केंद्रीय नागर विमानन मंत्री ज्योतिरादित्य सिंधिया ने राजस्थान के मुख्यमंत्री अशोक गहलोत के बयान कोटा में एयरपोर्ट निर्माण में अड़चन पैदा कर रहा केंद्र पर प्रतिक्रिया दी है। सिंधिया ने कहा कि राजस्थान सरकार ने भारतीय हवाईअड्डा प्राधिकरण को प्रस्तावित 440 हेक्टेयर में से केवल 33.4 हेक्टेयर भूमि आवंटित की है और पावर ग्रिड लाइन भी स्थानांतरित नहीं हुई है।'
'[national]','पश्चिम बंगाल स्थित शांतिनिकेतन को यूनेस्को की वर्ल्ड हेरिटेज साइट की सूची में शामिल किया गया है। शांतिनिकेतन की स्थापना कवि और नोबेल पुरस्कार विजेता रबींद्र नाथ टैगोर के पिता महर्षि देबेंद्र नाथ टैगोर ने एक ध्यान के केंद्र के रूप में की थी। सरकार ने मई में शांतिनिकेतन को वर्ल्ड हेरिटेज साइट में शामिल करने की अनुशंसा की थी।'
'[national]','रामपुर (उत्तर प्रदेश) में झगड़े के बाद 45 वर्षीय महिला के बातचीत बंद करने पर उसके 16 वर्षीय प्रेमी ने कथित तौर पर ज़हर खाकर आत्महत्या कर ली है। मृतक के भाई ने आरोप लगाया कि महिला ने लड़के को घर बुलाकर ज़हर दिया है। वहीं, पुलिस ने बताया कि शुरुआती जांच में आत्महत्या करने की बात सामने आई है।'
'[world, national]','इटली की प्रधानमंत्री जॉर्जिया मेलोनी ने प्रधानमंत्री नरेंद्र मोदी को उनके 73वें जन्मदिन की बधाई दी है। पीएम मेलोनी ने X पर लिखा, एक मित्र (पीएम मोदी) जो भविष्य के निर्माण के लिए प्रतिबद्ध है। गौरतलब है कि मेलोनी उन वैश्विक नेताओं में से एक हैं जो जी20 समिट के लिए भारत की राजधानी नई दिल्ली आई थीं।'
'[national]','भिलाई (छत्तीसगढ़) में अपने मोबाइल पर गदर 2 देखने के बाद हिन्दुस्तान ज़िंदाबाद का नारा लगाने पर मलकीत सिंह नामक एक 30-वर्षीय शख्स की उसके दोस्तों ने पीट-पीटकर हत्या कर दी। मलकीत के दोस्तों को लगा था कि उसने उन्हें चिढ़ाने के लिए नारा लगाया था। मामले में फैज़ल, तसव्वुर, तरुण और शुभम नामक आरोपियों को गिरफ्तार किया गया है।'
'[national]','भोपाल (मध्य प्रदेश) में चलती कार की छत पर खड़े होकर सिगरेट पीते एक शख्स का वीडियो सामने आया है। भोपाल ट्रैफिक पुलिस ने कार्रवाई शुरू करने के लिए सोशल मीडिया पर घटना की तारीख और स्थान की जानकारी मांगी। एक पुलिस अधिकारी ने कहा कि उन्होंने मामले का संज्ञान लिया है और जांच शुरू कर दी गई है।'
'[world, national]','अमेरिका में जानलेवा वायरस विब्रियो वुलनीफीकस से संक्रमित मछली खाने के बाद एक 40-वर्षीय महिला के हाथ और पैर काटने पड़े। महिला ने सैन जोस शहर में एक स्थानीय बाज़ार से यह मछली खरीदी थी। अस्पताल में एक महीना बिताने के बाद महिला की गुरुवार को सर्जरी हुई। महिला की दोस्त ने बताया, वह तकरीबन-तकरीबन अपनी जान गंवा बैठी थी।'
'[national]','मुंबई में चलती ट्रेन में महिलाओं के चढ़ने का एक वीडियो सोशल मीडिया पर वायरल हो गया है। वीडियो पर कई यूज़र्स ने अपनी प्रतिक्रिया दी और एक ने लिखा, इसी वजह से मुझे मुंबई पसंद नहीं आई और मैंने मुंबई छोड़ दिया। अन्य यूज़र ने लिखा, मुंबई में मध्यमवर्गीय लोगों के लिए जीवन आसान नहीं है।'
'[national]','अररिया (बिहार) में शनिवार रात को 10-12 नकाबपोश बदमाश एक घर से हथियार के बल पर ₹5 लाख के गहने, ₹55,000 नकद व अन्य कीमती सामान लूटकर फरार हो गए। बकौल रिपोर्ट्स, बदमाशों ने आवाज़ देकर घर के मालिक को जगाया फिर हथियार दिखाकर दरवाज़ा खुलवाने के बाद दंपति को बंधक बना लिया। मामले में केस दर्ज हो गया है।'
'[national]','बारां (राजस्थान) में दसवीं कक्षा में पढ़ने वाले हरीश नामक लड़के की उसकी सहपाठी छात्रा के भाई ने चाकू मारकर हत्या कर दी। पुलिस के मुताबिक, छात्रा ने रक्षाबंधन पर हरीश को राखी बांधी थी जिसके बाद उसने लड़की को गिफ्ट दिया था लेकिन लड़की के भाई ने इसे गलत समझ लिया और युवक पर चाकू से हमला कर दिया।'
'[national]','नोएडा (उत्तर प्रदेश) में शनिवार को नाले से 5-6 दिन का नवजात बरामद किया गया जिसे पुलिसकर्मियों ने अस्पताल में भर्ती कराया। बकौल रिपोर्ट्स, चूहों ने नवजात के होंठ और पैर की उंगलियों को कुतर दिया है। वहीं, पुलिस ने बताया कि बच्चे की हालत फिलहाल खतरे से बाहर है और मामले में आगे की कार्रवाई की जा रही है।'
'[national]','बिहार तकनीकी सेवा आयोग ने श्रम संसाधन विभाग के तहत विभिन्न औद्योगिक प्रशिक्षण संस्थानों में व्यवसाय अनुदेशक के 1,279 पदों पर भर्ती निकाली हैं। इन पदों पर भर्ती के लिए अभ्यर्थी आगामी 19 सितंबर से 18 अक्टूबर तक ऑनलाइन आवेदन कर सकेंगे। फिटर के 159 और इलेक्ट्रिशियन के 178 समेत कई पदों पर भर्ती निकाली गई हैं।'
'[national]','बाड़मेर (राजस्थान) में एक कुएं की खुदाई के दौरान मिट्टी ढहने से करीब 50 फीट नीचे फंसे एक मज़दूर की मौत हो गई है। बकौल रिपोर्ट्स, करीब 20 घंटे से पुलिस और बीएसएफ की टीमें उसके शव को बाहर निकालने का प्रयास कर रही हैं। मौके पर 3 जेसीबी मशीन व 10 ट्रैक्टर से रेत हटाई जा रही है।'
'[national]','कोटा (राजस्थान) के मनोवैज्ञानिक दिनेश शर्मा ने छात्रों की आत्महत्या की घटनाओं को रोकने के लिए कई सिफारिशें की हैं। शर्मा ने मुख्यतः कोचिंग के शुरुआती महीनों में रैंकिंग प्रणाली नहीं होने, कोचिंग संस्थानों द्वारा पूरे पाठ्यक्रम की जगह तिमाही आधार पर फीस लेने और छात्रों को उनके अंकों के अनुसार अलग-अलग बैच में नहीं बांटने की सिफारिश की है।'
'[national]','पालघर (महाराष्ट्र) में अपने घर में वास्तु दोषों को दूर करने के लिए अनुष्ठान करने के बहाने 35-वर्षीय एक महिला के साथ कथित तौर पर बलात्कार करने के आरोप में 5-लोगों को गिरफ्तार किया गया है। बकौल पुलिस, आरोपी पीड़िता के पति के दोस्त थे जिन्होंने महिला को उसके पति को काले जादू से छुटकारा दिलाने का वादा किया था।'
'[national]','आप प्रवक्ता प्रियंका कक्कड़ ने एयरपोर्ट मेट्रो एक्सप्रेस लाइन के विस्तार के उद्घाटन में दिल्ली के मुख्यमंत्री अरविंद केजरीवाल को आमंत्रित नहीं करने पर प्रधानमंत्री नरेंद्र मोदी की आलोचना करते हुए इसे ओछी राजनीति बताया है। उन्होंने कहा, दिल्ली मेट्रो का 50% खर्च दिल्ली सरकार वहन करती है लेकिन पीएम मोदी केवल खुद पर आधारित राजनीति करते हैं।'
'[national]','अमेरिकी यूट्यूबर एंड्रयू हिक्स का एक वीडियो ऑनलाइन वायरल हुआ है जिसमें वह हिंदी में बिहार को गुंडागर्दी व घटिया जगह बताने वाले लोगों को जवाब देते हुए कह रहे हैं, दरभंगा का किला, पटना का गांधी मैदान...मधुबनी की पेंटिंग कभी देखी है? एंड्रयू ने कहा, मुझे अमेरिकन होते हुए (बिहार में) कभी समस्या नहीं हुई, बिहार को समझो...जय बिहार।'
'[national]','राजस्थान के बीकानेर ज़िले में रविवार को जंगल में पेड़ से एक महिला की लाश लटकी हुई मिली और पेड़ के पास ही एक पुरुष का भी शव पाया गया। घटना की सूचना मिलने के बाद पुलिस और एफएसएल की टीमें मौके पर पहुंच गई हैं। रिपोर्ट्स के मुताबिक, दोनों शव 4 से 5 दिन पुराने हैं।'
'[national]','अंबेडकर नगर (यूपी) में साइकल सवार स्कूली छात्रा का दुपट्टा खींचने के 3 आरोपियों ने रविवार को पुलिस हिरासत से भागने की कोशिश की। पुलिस ने बताया, आरोपियों ने राइफल छीनकर पुलिसकर्मियों पर फायरिंग की...जवाबी कार्रवाई में 2 के पैर में गोली लगी...एक का पैर टूट गया। घटना के दौरान बाइक की चपेट में आकर छात्रा की मौत हुई थी।'
'[national]','वैशाली (बिहार) के सराय थाने से शराब तस्करी का मामला सामने आया है। दरअसल, उत्पाद विभाग की टीम ने पटना से पहुंचकर थाने पर छापेमारी की थी और मौके पर शराब लोड करते पिकअप को ज़ब्त किया था। मामला सामने आने के बाद थानाध्यक्ष बिदुर कुमार सहित 4 पुलिसकर्मियों पर केस दर्ज कर उन्हें निलंबित कर दिया गया है।'
'[national]','गोपालगंज (बिहार) में 22 वर्षीय युवती ने शादी के करीब 3 महीने बाद दुपट्टे से फांसी लगाकर खुदकुशी कर ली। युवती का खुदकुशी से पहले का वीडियो सामने आया है जिसमें वह कह रही है, मेरे पति दूसरी लड़की से बात करते हैं। (ससुरालवाले) दहेज के लिए झगड़ा करते हैं और सभी लोग मेरी हत्या करने की कोशिश करते हैं।'
'[national]','रविवार को अपना 73वां जन्मदिन मना रहे प्रधानमंत्री नरेंद्र मोदी के लिए हैप्पी बर्थडे गाते दिल्ली मेट्रो के यात्रियों का वीडियो ऑनलाइन सामने आया है। पीएम मोदी द्वारा एयरपोर्ट मेट्रो एक्सप्रेस लाइन के विस्तार का उद्घाटन करने के बाद उनके मेट्रो यात्रा के दौरान का यह वाकया है। वीडियो में पीएम मोदी एक बच्चे को चॉकलेट देते दिख रहे हैं।'
'[national]','उत्तर प्रदेश पुलिस ने बताया है कि अयोध्या जंक्शन पर ट्रेन में अर्धनग्न हालत में खून से लथपथ मिली महिला पुलिसकर्मी पर हमला करने वाले आरोपियों की सूचना देने वाले को ₹1 लाख का इनाम दिया जाएगा। बकौल पुलिस, सूचना देने वालों का नाम-पता गुप्त रखा जाएगा। इसके लिए पुलिस ने 9454401210, 9454401828 व 9454402257 मोबाइल नंबर जारी किए हैं।'
'[entertainment, national]','अभिनेता शाहरुख खान ने प्रधानमंत्री नरेंद्र मोदी को जन्मदिन की बधाई दी है। उन्होंने X पर लिखा, जन्मदिन मुबारक हो माननीय पीएम मोदी जी!!! आपका दिन आनंदमय हो...आशा करता हूं कि आपको काम से कुछ फुर्सत मिले और आप अन्य चीज़ों का भी लुत्फ उठाएं। आपको शुभकामनाएं। गौरतलब है, पीएम मोदी का जन्म 1950 में वडनगर (गुजरात) में हुआ था।'
'[national]','बरेली (उत्तर प्रदेश) के एक शिव मंदिर में महिला के नमाज़ पढ़ने का मामला सामने आया है। एक वीडियो में एक महिला मंदिर परिसर में नमाज़ पढ़ती जबकि दूसरी फर्श पर बैठी दिख रही है। मामला केसरपुर गांव का है और पुलिस ने केस दर्ज कर मां-बेटी बताई जा रहीं दोनों महिलाओं समेत 3 लोगों को हिरासत में लिया है।'
'[national]','बरेली (उत्तर प्रदेश) में हिंदू युवती संग मंदिर के बाहर मिले एक मुस्लिम युवक की भीड़ ने डंडों से पिटाई की जिसका वीडियो सामने आया है। वीडियो में कुछ लोग मुस्लिम युवक से आधार कार्ड दिखाओ कहते सुनाई पड़ रहे हैं। बकौल पुलिस, युवती नाराज़ होकर घर से निकली थी और उसके परिवार ने युवक को उसे ढूंढने भेजा था।'
'[national]','उत्तर प्रदेश की महराजगंज पुलिस ने रेप और हत्या के मामले में फरार चल रहे पूर्व बीजेपी नेता राही मासूम रज़ा को भारत-नेपाल बॉर्डर से गिरफ्तार किया है। पुलिस के अनुसार, राही के खिलाफ 5 सितंबर को एक 17-वर्षीय दलित लड़की का रेप करने और उसके पिता की हत्या करने के आरोप में मामला दर्ज किया गया था।'
'[national]','ओडिशा के मुख्यमंत्री नवीन पटनायक की बड़ी बहन व प्रख्यात लेखिका गीता मेहता (80) का शनिवार को दिल्ली स्थित उनके आवास पर निधन हो गया। प्रधानमंत्री नरेंद्र मोदी ने दुख जताते हुए X पर लिखा, वह बहुमुखी प्रतिभा की धनी थीं और उन्हें फिल्म निर्माण के साथ-साथ लेखन के प्रति उनके जुनून व उनकी बुद्धिमत्ता के लिए जाना जाता था।'
'[national]','न्यूज़18 के मुताबिक, गोपालगंज (बिहार) में ₹5 लाख दहेज न देने पर 6-महीने की गर्भवती महिला को पति व सास-ससुर ने कथित तौर पर पीटा व उसके शरीर को गर्म सलाखों से दाग दिया। रिपोर्ट के मुताबिक, ससुरालवालों ने महिला को ज़िंदा जलाने का भी प्रयास किया। पीड़िता की शिकायत पर पुलिस ने मामले में एफआईआर दर्ज कर ली है।'
'[national]','छपरा (बिहार) के एक सरकारी स्कूल का वीडियो वायरल हुआ है जिसमें शिक्षिका रेनू कुमारी के बीमारी से ठीक होकर स्कूल पहुंचने के बाद कुछ छात्राएं उनसे मिलकर फूट-फूटकर रोती दिख रही हैं। टायफाइड से पीड़ित होने के चलते शिक्षिका लंबे समय से स्कूल नहीं जा रही थीं। शिक्षिका की बेटी ने यह वीडियो सोशल मीडिया पर शेयर किया था।'
'[national]','प्रधानमंत्री नरेंद्र मोदी ने रविवार को दिल्ली एयरपोर्ट मेट्रो एक्सप्रेस लाइन के विस्तार के उद्घाटन से पहले मेट्रो में सफर किया। उन्होंने धौला कुआं से मेट्रो ली और इस दौरान यात्रियों से बातचीत की। पीएम मोदी ने आज यशोभूमि द्वारका सेक्टर-25 तक दिल्ली एयरपोर्ट मेट्रो लाइन के विस्तार और यशोभूमि कन्वेंशन सेंटर के पहले चरण का उद्घाटन किया।'
'[national]','प्रधानमंत्री नरेंद्र मोदी ने आज अपने 73वें जन्मदिन पर यशोभूमि कहे जाने वाले इंडिया इंटरनैशनल कन्वेंशन ऐंड एक्सपो सेंटर के पहले चरण का उद्घाटन किया। सरकार ने बताया कि लगभग ₹5,400 करोड़ की लागत से 8.9 लाख वर्ग मीटर क्षेत्र में विकसित यशोभूमि दुनिया के सबसे बड़े एमआईसीई (बैठक, प्रोत्साहन, सम्मेलन और प्रदर्शनी) केंद्र में से एक होगा।'
'[national]','प्रधानमंत्री नरेंद्र मोदी ने रविवार को अपने 73वें जन्मदिन पर दिल्ली एयरपोर्ट मेट्रो एक्सप्रेस लाइन की यशोभूमि द्वारका सेक्टर 25 मेट्रो स्टेशन तक की विस्तारित लाइन का उद्घाटन किया। वहीं, एयरपोर्ट लाइन पर मेट्रो अब 120 किमी/घंटे की रफ्तार से चलेगी जिसके बाद नई दिल्ली रेलवे स्टेशन से दिल्ली एयरपोर्ट (टर्मिनल-3) के सफर में करीब 15 मिनट 30 सेकेंड लगेंगे।'
'[national]','प्रधानमंत्री नरेंद्र मोदी के 73वें जन्मदिन पर कांग्रेस अध्यक्ष मल्लिकार्जुन खरगे व सांसद राहुल गांधी ने उन्हें बधाई दी है। राहुल ने कहा, पीएम मोदी को जन्मदिन की शुभकामनाएं। खरगे ने कहा, पीएम मोदी को अच्छे स्वास्थ्य और लंबी उम्र का आशीर्वाद मिले। बीजेपी अध्यक्ष जेपी नड्डा ने लिखा, आपने राष्ट्र के सार्वभौमिक उत्कर्ष को साकार स्वरूप प्रदान किए हैं।'
'[national]','आगरा (उत्तर प्रदेश) के एक होम स्टे में देह व्यापार की सूचना मिलने पर पुलिस ने शनिवार को वहां छापेमारी कर एक महिला व ग्राहक समेत 3 लोगों को गिरफ्तार किया। बकौल पुलिस, मौके से पश्चिम बंगाल की एक 15-वर्षीय लड़की को मुक्त कराया गया और आशंका है कि रुपयों का लालच देकर उससे देह व्यापार कराया जा रहा था।'
'[national]','बेतिया (बिहार) में पुलिस हिरासत से एक शराब तस्कर फरार हो गया है। बकौल रिपोर्ट, आरोपी को कोर्ट से 3 पुलिसकर्मी लेकर लौट रहे थे और जब रास्ते में पुलिसकर्मी तस्कर को ऑटो में छोड़कर एक दुकान पर सामान लेने गए तभी वह भाग गया। रिपोर्ट्स के मुताबिक, ऑटो में रखी शराब को भी लोगों ने लूट लिया।'
'[national]','मसूरी (उत्तराखंड) में कैमल बैक रोड पर बने एक होटल में रविवार को भीषण आग लग गई। पुलिस ने बताया कि होटल में रेनोवेशन का काम चल रहा था और होटल खाली था इसलिए कोई हताहत नहीं हुआ है। हादसे में 2 वाहन जलकर खाक हो गए और आशंका है कि हादसा शॉर्ट सर्किट की वजह से हुआ।'
'[national]','अनंतनाग (जम्मू-कश्मीर) में सुरक्षाबलों-आतंकियों में एनकाउंटर के बीच केंद्रीय मंत्री राजीव चंद्रशेखर ने कहा है कि अगर दुश्मनों ने भारत से जंग छेड़ी तो उनके बच्चे कोई और पालेगा। उन्होंने अनंतनाग में मिलिट्री ऑपरेशन से जुड़े एक पोस्ट को रीट्वीट कर लिखा, भारतीय सेना के पास...आधुनिक उच्च तकनीक और घातक मशीनें हैं। कोई गलती मत करना। इससे बचना ही...समझदारी होगी।'
'[national]','पीलीभीत (उत्तर प्रदेश) में स्वास्थ्य विभाग के अनिल कुमार मिश्रा नामक चीफ फार्मासिस्ट का ड्यूटी के दौरान ऑफिस में एक सहकर्मी से पैर दबवाने का वीडियो सामने आया है। यह वीडियो मेडिकल कॉलेज परिसर स्थित सीएमएसडी स्टोर का बताया जा रहा है। सीएमओ डॉ. आलोक कुमार शर्मा के अनुसार, वीडियो संज्ञान में आया है और मामले में जांच जारी है।'
'[national]','बिहार विद्यालय परीक्षा समिति ने माध्यमिक शिक्षक पात्रता परीक्षा (एसटीईटी) 2023 के पेपर-I और पेपर-II की उत्तरकुंजी जारी कर दी है। समिति की वेबसाइट https://bsebstet.com/Grievance/Glogin पर जाकर अभ्यर्थी यह उत्तरकुंजी देख सकते हैं। वहीं, अभ्यर्थी ₹50 का शुल्क देकर 18 सितंबर (शाम 4 बजे) 2023 तक उत्तरकुंजी से जुड़ी आपत्तियां दर्ज करवा सकते हैं।'
'[national]','गोरखपुर (उत्तर प्रदेश) में जनवरी 2007 में हुए दंगों के मुख्य आरोपी शमीम को पुलिस ने गिरफ्तार कर लिया है। बकौल पुलिस, अगस्त 2007 में ज़मानत मिलने के बाद से वह फरार था। गौरतलब है, दंगों के बाद विरोध प्रदर्शन करने को लेकर वर्तमान मुख्यमंत्री व गोरखपुर से तत्कालीन सांसद योगी आदित्यनाथ को 11 दिन जेल में रहना पड़ा था।'
'[national]','भरतपुर (राजस्थान) के लखनपुर थाना प्रभारी (एसएचओ) राम अवतार बैरवा को धौलपुर एसीबी ने ₹20 हज़ार की रिश्वत लेते रंगे हाथों गिरफ्तार किया है। मधुमक्खी पालक शिकायतकर्ता ने एक शख्स को ₹4.35 लाख उधार दिए थे जिसको दिलाने के बदले एसएचओ ने ₹25,000 रिश्वत मांगी थी। बकौल शिकायतकर्ता, वह बैरवा को ₹10,000 व 4 किलो शहद पहले दे चुका था।'
'[national]','महाराष्ट्र सरकार ने एक अधिसूचना जारी कर औरंगाबाद और उस्मानाबाद ज़िलों का नाम बदलकर क्रमश: छत्रपति संभाजीनगर और धाराशिव कर दिया है। अधिसूचना के अनुसार, कुछ महीने पहले लोगों से मांगे गए सुझावों और आपत्तियों पर विचार करने के बाद यह निर्णय लिया गया है। जून 2022 में ज़िलों का नाम बदलने का फैसला लिया गया था।'
'[business, national]','प्रवर्तन निदेशालय ऑनलाइन सट्टेबाज़ी ऐप महादेव से किए गए फ्रॉड की जांच कर रहा है। इस ऐप के अंतर्गत कई अवैध सट्टेबाज़ी वेबसाइट का संचालन होता था जिनके ज़रिए बेनामी बैंक खातों की मदद से मनी लॉन्डरिंग की जाती थी। छत्तीसगढ़ के सौरभ चंद्राकर और रवि उप्पल इसके प्रमुख प्रमोटर हैं जो दुबई से ऐप का संचालन करते हैं।'
'[national]','मंदसौर (मध्य प्रदेश) के पशुपतिनाथ मंदिर में रविवार को बारिश का पानी भर गया और शिवलिंग तक पहुंच गया। भारी बारिश के कारण शिप्रा नदी के उफान पर आने के बाद उज्जैन में कई मंदिरों के घाट जलमग्न हो गए। मुख्यमंत्री शिवराज सिंह चौहान ने शनिवार को लगातार बारिश के बाद राज्य में स्थिति की समीक्षा के लिए बैठक की।'
'[national]','केंद्र सरकार के दक्षिण अफ्रीका से और चीते लाने की योजना पर बीजेपी सांसद वरुण गांधी ने शनिवार को कहा कि भारत को अपनी लुप्तप्राय प्रजातियों के संरक्षण पर ध्यान देना चाहिए। उन्होंने X पर लिखा, अफ्रीका से चीतों को लाना और उसे एक अलग परिवेश में मरने के लिए छोड़ देना सिर्फ क्रूरता नहीं बल्कि भयावह लापरवाही भी है।'
'[national]','भारतीय सेना के 9 पैरा स्पेशल फोर्सेज़ यूनिट के सदस्य रहे शहीद कैप्टन तुषार महाजन के सम्मान में उधमपुर रेलवे स्टेशन का नाम बदला गया है। उनका जन्म 25 मई, 1987 को उधमपुर (जम्मू-कश्मीर) में हुआ था। फरवरी 2016 में आतंकियों से मुठभेड़ के दौरान वह शहीद हुए थे जिसके बाद उन्हें मरणोपरांत शौर्य चक्र दिया गया था।'
'[national]','प्रधानमंत्री नरेंद्र मोदी रविवार को अपने 73वें जन्मदिन पर दिल्ली में यशोभूमि कन्वेंशन सेंटर के पहले चरण और दिल्ली एयरपोर्ट मेट्रो एक्सप्रेस लाइन के विस्तार का उद्घाटन करेंगे। कारीगरों को समर्थन देने के लिए पीएम विश्वकर्मा कौशल सम्मान योजना भी शुरू की जाएगी। वहीं, बीजेपी विभिन्न कल्याणकारी गतिविधियों का आयोजन करने के लिए सेवा पखवाड़ा कार्यक्रम शुरू कर रही है।'
'[national]','प्रधानमंत्री नरेंद्र मोदी के 73वें जन्मदिन पर राष्ट्रपति द्रौपदी मुर्मू ने X पर लिखा, मेरी शुभेच्छा है कि आप अपनी दूरगामी दृष्टि व सुदृढ़ नेतृत्व से अमृत काल में भारत के समग्र विकास का मार्ग प्रशस्त करें। रक्षा मंत्री राजनाथ सिंह ने लिखा, प्रधानमंत्री मोदी ने भारत को न केवल नई पहचान दी बल्कि विश्व में इसका मान भी बढ़ाया।'
'[national]','अलवर (राजस्थान) में एक गांव में 2 सगी विवाहित बहनों के शव शनिवार को उनके ससुराल में एकसाथ कमरे में मिले। मृतकाओं के पिता के अनुसार, उनके ससुरालवाले दहेज में चारपहिया गाड़ी व ₹11 लाख मांग रहे थे और उन्होंने ही दोनों बेटियों की मारपीट कर हत्या कर दी। बकौल पुलिस, प्रथम दृष्टया यह आत्महत्या का मामला लग रहा है।'
'[national]','भागलपुर (बिहार) के सुलतानगंज रेलवे स्टेशन का एक वीडियो ऑनलाइन वायरल हुआ है जिसमें 3 आरपीएफ कर्मी एक कांवड़िए को लाठियों से पीटते व गर्दन पकड़कर उसे ज़मीन पर गिराते दिख रहे हैं। बकौल रिपोर्ट्स, कुछ यात्रियों से कांवड़िए की मारपीट हुई थी जिसके बाद मौके पर पहुंचे जवानों पर कांवड़िए ने पथराव किया। कांवड़िए पर केस दर्ज हुआ है।'
'[national]','अमेठी (उत्तर प्रदेश) के संजय गांधी अस्पताल में पथरी के ऑपरेशन के लिए गई 22-वर्षीय महिला की मौत होने पर परिजन व अन्य लोगों ने शनिवार रात अस्पताल के गेट पर शव रखकर प्रदर्शन किया। उसके पति के अनुसार, एनेस्थीसिया के ओवरडोज़ से वह कोमा में चली गई और लखनऊ ले जाने पर डॉक्टरों ने उसे मृत घोषित कर दिया।'
'[national]','आईएमडी ने रविवार के लिए राजस्थान, मध्य प्रदेश और गुजरात में भारी से अत्यधिक भारी बारिश की चेतावनी जारी की है। इस दौरान उत्तराखंड, मणिपुर, मिज़ोरम, त्रिपुरा और महाराष्ट्र में भारी बारिश के आसार हैं। वहीं, रविवार को हरियाणा, चंडीगढ़, दिल्ली, उत्तर प्रदेश, राजस्थान, मध्य प्रदेश और झारखंड में अलग-अलग स्थानों पर आकाशीय बिजली गिरने की आशंका जताई गई है।'
'[national]','अनंतनाग (जम्मू-कश्मीर) में मुठभेड़ में 3 अधिकारियों के शहीद होने पर एआईएमआईएम प्रमुख असदुद्दीन ओवैसी ने शनिवार को कहा, मेरा प्रधानमंत्री नरेंद्र मोदी से सवाल है कि पुलवामा हमले के समय उन्होंने जो गुस्सा दिखाया था वह (अब) कहां है। उन्होंने आगे कहा कि क्रिकेट मैच से पहले आतंकवादियों के इस खेल को खत्म करने की ज़रूरत है।'
'[business, national]','इंडिगो ने मंगलवार को बताया कि कंपनी ने सभी फ्लाइट्स में कैन में ड्रिंक्स देना बंद कर दिया है और स्नैक्स खरीदने पर यात्री एक गिलास जूस या कोक ले सकेंगे। इंडिगो के एक प्रवक्ता ने बताया कि यह पहल पर्यावरण बचाने की प्रतिबद्धता के अनुरूप है और इससे हज़ारों कैन्स को फेंकने से बचाया जाएगा।'
'[business]','ओईसीडी की रिपोर्ट के अनुसार, 2022 की तुलना में 2023 में भारत की जीडीपी विकास दर 6.3% और 2024 में 6% रहने का अनुमान है। वहीं, 2023 में चीन की जीडीपी विकास दर 5.1%, अमेरिका की 2.2%, यूके की 0.3%, जापान की 1.8% और जर्मनी की -0.2% रहने का अनुमान है। 2023 में वैश्विक विकास दर 3.0% रह सकती है।'
'[business]','ऑर्गनाइज़ेशन फॉर इकोनॉमिक को-ऑपरेशन ऐंड डेवलपमेंट (ओईसीडी) ने बताया है कि 2023 के शुरुआती 6 महीनों में वैश्विक अर्थव्यवस्था में वृद्धि उम्मीद से बेहतर रही लेकिन आगे इसकी वृद्धि की संभावनाएं कम हैं। बकौल ओईसीडी, चीन की अर्थव्यवस्था में उम्मीद से कम रिकवरी होने की वजह से 2024 में वैश्विक अर्थव्यवस्था में वृद्धि 2023 से कम रहने का अनुमान है।'
'[business, national]','सीबीआई ने मुंबई की कंपनी मंधाना इंडस्ट्रीज़ (अब जीबी ग्लोबल लिमिटेड) के खिलाफ ₹975 करोड़ के बैंक धोखाधड़ी मामले में एफआईआर दर्ज की है। बैंकों ने आरोप लगाया है कि कंपनी के पूर्व प्रबंध निदेशक पुरुषोत्तम छगनलाल मंधाना समेत कई अन्य लोगों ने रुपए जुटाने को लेकर आपराधिक साज़िश के ज़रिए बैंकों को धोखा दिया था।'
'[business, technology]','इलेक्ट्रिक एयरक्राफ्ट निर्माता जॉबी एविएशन ने एयर टैक्सी के निर्माण को लेकर ओहायो (अमेरिका) में नई यूनिट लगाने के लिए $500 मिलियन के निवेश का एलान किया है। ओहायो के गवर्नर माइक डेविन ने कहा, इससे लोगों को प्रत्यक्ष-अप्रत्यक्ष नौकरियां मिलेंगी। हमारे लिए बहुत बड़ी बात है। कंपनी ने 2025 में कमर्शियल पैसेंजर सेवा शुरू करने की योजना बनाई है।'
'[business]','माइक्रोसॉफ्ट के मुख्य उत्पाद अधिकारी (सीपीओ) पनोस पनय ने 19 साल बाद कंपनी से इस्तीफा दे दिया है। उन्होंने X पर लिखा, माइक्रोसॉफ्ट में शानदार 19 वर्ष बिताने के बाद मैंने कुछ नया करने व अगला अध्याय लिखने का फैसला किया है। 2004 में ग्रुप प्रोग्राम मैनेजर के रूप में माइक्रोसॉफ्ट में शामिल हुए पनय 2018 में सीपीओ बने थे।'
'[business, national]','आरबीआई के 5 अधिकारियों ने एक लेख में लिखा है कि राज्यों द्वारा पुरानी पेंशन योजना (ओपीएस) लागू करना पीछे ले जाने वाला कदम है। अधिकारियों के मुताबिक, इससे राज्यों की वित्तीय स्थिति अस्थिर हो सकती है और वित्तीय बोझ 4.5 गुना तक बढ़ सकता है। हाल ही में राजस्थान और छत्तीसगढ़ समेत कई राज्यों ने ओपीएस लागू किया है।'
'[business]','वित्त मंत्रालय ने सोमवार को एलआईसी के एजेंटों और कर्मचारियों के लिए कई कल्याणकारी प्रस्तावों को मंज़ूरी दी। अब एलआईसी एजेंटों के लिए ग्रैच्युटी सीमा ₹3 लाख से बढ़ाकर ₹5 लाख और एजेंटों का टर्म इंश्योरेंस कवर ₹3,000-₹10,000 से बढ़ाकर ₹25,000-₹1.5 लाख होगा। इसके अलावा, कर्मचारियों के लिए 30% की तय दर पर फैमिली पेंशन को मंज़ूरी दी गई।'
'[business]','प्रोसस और नैस्पर्स के सीईओ बॉब वैन डाइक ने दोनों कंपनियों के सीईओ और बोर्ड सदस्य के पद से इस्तीफा दे दिया है। हालांकि, करीब 10 वर्षों तक नैस्पर्स का नेतृत्व करने वाले डाइक 30 सितंबर तक समूह के सलाहकार के रूप में कार्यरत रहेंगे। वहीं, एरविन तू को नैस्पर्स और प्रोसस का अंतरिम सीईओ नामित किया गया है।'
'[business]','धनलक्ष्मी बैंक के एक इंडिपेंडेंट डायरेक्टर श्रीधर कल्याणसुंदरम ने कई कारणों से इस्तीफा दे दिया है। उन्होंने कहा कि बैंक के एमडी-सीईओ शिवन जेके के आक्रामक रवैये को सपोर्ट करने के लिए बोर्ड के बाकी सदस्यों ने कई बार उनके इनपुट को नज़रअंदाज़ किया। उन्होंने राइट्स इशू प्लैन से जुड़े मुद्दे और कामकाज में अनैतिक आचरण को भी कारण बताया।'
'[business, sports, national]','भारतीय क्रिकेट टीम के पूर्व कप्तान सौरव गांगुली पश्चिम मेदिनीपुर (पश्चिम बंगाल) ज़िले में एक स्टील फैक्ट्री शुरू करने वाले हैं। उन्होंने कहा, बहुत से लोग मानते हैं कि मैंने केवल क्रिकेट खेला है लेकिन हमने 2007 में एक छोटा स्टील प्लांट शुरू किया था और 5-6 महीने में हम मेदिनीपुर में अपना नया स्टील प्लांट बनाना शुरू कर देंगे।'
